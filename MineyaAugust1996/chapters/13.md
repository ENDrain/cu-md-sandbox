<<259>>

=Мѣ́сѧца тогѡ́же въ г҃ї-й де́нь.=

=Прпⷣбнагѡ ѻ҆ц҃а̀ на́шегѡ маѯі́ма и҆сповѣ́дника.=

~Слꙋ́жба є҆гѡ̀ пое́тсѧ въ в҃ї де́нь съ мч҃ники, ꙗ҆́коже предписа́сѧ.

=И҆ свѧти́телѧ тѵ́хѡна, є҆пі́скопа воро́нежскагѡ, задо́нскагѡ чꙋдотво́рца.=

~Слꙋ́жба є҆гѡ̀ пи́сана въ приложе́нїи.

~Въ сі́й же де́нь ѿдае́тсѧ пра́здникъ гдⷭ҇нѧ преѡбраже́нїѧ: и҆ пое́тсѧ слꙋ́жба
всѧ̀ пра́здника.

~Ве́черъ, ѻ҆бы́чнаѧ каѳі́сма. На ~Гдⷭ҇и, воззва́хъ, стїхи̑ры пра́здника на ѕ҃,
поє́мыѧ на са́мый пра́здникъ: Сла́ва, и҆ ны́нѣ, пра́здника.

~А҆́ще сꙋббѡ́та, Сла́ва, пра́здника: И҆ ны́нѣ, догма́тїкъ настоѧ́щагѡ гла́са.
~На стїхо́внѣ стїхи̑ры пра́здника. Сла́ва, и҆ ны́нѣ, пра́здника. Тропа́рь
пра́здника, є҆ктенїа̀, и҆ ѿпꙋ́стъ. ~На повече́рїи по трист҃о́мъ конда́къ
пра́здника. ~Полꙋ́нощницꙋ же пое́мъ по ѻ҆бы́чаю, съ трѡпарѝ дневны́ми. ~На
ᲂу҆́трени, на ~Бг҃ъ гдⷭ҇ь, тропа́рь пра́здника, три́жды. ~По каѳі́смахъ
сѣда́льны пра́здника. ~Канѡ́нъ пра́здника, со і҆рмосо́мъ на и҃: дрꙋгі́й безъ
і҆рмосѡ́въ, на ѕ҃. ~Катава́сїа, ~Крⷭ҇тъ начерта́въ: Ѻ҆́ба ли́ка вкꙋ́пѣ. ~По г҃-й
пѣ́сни сѣда́ленъ два́жды. ~По ѕ҃-й пѣ́сни конда́къ и҆ і҆́косъ пра́здника. ~На
ѳ҃-й пѣ́сни ~Честнѣ́йшꙋю не пое́мъ: но пое́мъ припѣ́въ пра́здника. ~Свѣти́ленъ
пра́здника, два́жды. ~На хвали́техъ стїхи̑ры пра́здника, на д҃. Сла́ва, и҆
ны́нѣ, пра́здника. Славосло́вїе вели́кое. По трист҃о́мъ, тропа́рь пра́здника,
є҆ктєнїѝ, ѡ҆глаше́нїе, и҆ ѿпꙋ́стъ, и҆ ѻ҆бы́чное и҆схожде́нїе, и҆ ча́съ пе́рвый,
въ притво́рѣ.

~На лїтꙋргі́и, бл҃жє́нна ѻ҆бои́хъ канѡ́нѡвъ, пѣ́снь ѳ҃-ѧ, со і҆рмосо́мъ на и҃.
Тропа́рь пра́здника. Сла́ва, и҆ ны́нѣ, конда́къ пра́здника. ~Прокі́менъ,
а҆ллилꙋ́їа и҆ прича́стенъ пра́здника. А҆пⷭ҇лъ, и҆ є҆ѵⷢ҇лїе днѐ то́чїю.

=🕅= =А҆́ще ли слꙋчи́тсѧ ѿда́нїе пра́здника преѡбраже́нїе хрⷭ҇то́ва въ недѣ́лю:=

~На ма́лѣй вече́рни, стїхи̑ры воскрⷭ҇ны. ~На стїхо́внѣ стїхи́ра <<260>>
воскрⷭ҇на, и҆ пра́здника стїхо́вна: съ припѣ́вы свои́ми вели́кїѧ вече́рни:
Сла́ва, и҆ ны́нѣ, пра́здника. Тропа́рь воскрⷭ҇нъ: Сла́ва, и҆ ны́нѣ, пра́здника.
~На вели́цѣй вече́рни, на ~Гдⷭ҇и, воззва́хъ, стїхи̑ры воскрⷭ҇ны г҃. и҆
꙾восто́ченъ꙾[[꙾А҆нато́лїевъ꙾]] є҆ди́нъ: и҆ пра́здника ѕ҃, поє́мыѧ на са́мый
пра́здникъ. Сла́ва, пра́здника: И҆ ны́нѣ, бг҃оро́диченъ а҃-й гла́са. ~На лїті́и
стїхи̑ры, и҆ Сла́ва, и҆ ны́нѣ, пра́здника. ~На стїхо́внѣ стїхи̑ры воскрⷭ҇ны:
Сла́ва, и҆ ны́нѣ, пра́здника. ~По трист҃о́мъ, тропа́рь, ~Бцⷣе дв҃о: два́жды, и҆
пра́здника, є҆ди́ножды, и҆ благослове́нїе хлѣ́бѡвъ, и҆ чте́нїе.

~На ᲂу҆́трени, на ~Бг҃ъ гдⷭ҇ь, тропа́рь воскрⷭ҇нъ, два́жды: Сла́ва, и҆ ны́нѣ,
пра́здника. ~По каѳі́смахъ, сѣда́льны воскрⷭ҇ны съ бг҃орѡ́дичны и҆́хъ, и҆
чте́нїе во є҆ѵⷢ҇лїи. ~Недѣ́лѧ рѧ́дъ, и҆ прѡ́чаѧ по ѻ҆бы́чаю. ~Канѡ́нъ воскрⷭ҇нъ
со і҆рмосо́мъ на д҃: и҆ бцⷣы на два̀: и҆ пра́здника ѻ҆́ба канѡ́на, на и҃.
~Катава́сїа: ~Крⷭ҇тъ начерта́въ: ѻ҆́ба ли́ка вкꙋ́пѣ. ~По г҃-й пѣ́сни конда́къ
пра́здника, и҆ і҆́косъ: и҆ сѣда́ленъ пра́здника, два́жды. ~По ѕ҃-й пѣ́сни
конда́къ и҆ і҆́косъ воскрⷭ҇нъ. ~На ѳ҃-й пѣ́сни пое́мъ ~Честнѣ́йшꙋю: Свѣти́ленъ
воскрⷭ҇нъ: Сла́ва, и҆ ны́нѣ, пра́здника. ~На хвали́техъ стїхи̑ры, воскрⷭ҇ны д҃,
и҆ пра́здника д҃, со Сла́внымъ, съ припѣ́вы пра́здничными. Сла́ва, стїхи́ра
є҆ѵⷢ҇льскаѧ. И҆ ны́нѣ: ~Пребл҃гослове́нна є҆сѝ: Славосло́вїе вели́кое. ~По
трист҃о́мъ, тропа́рь воскрⷭ҇нъ то́чїю, є҆ктєнїѝ, ѡ҆глаше́нїе, и҆ ѿпꙋ́стъ, и҆
ча́съ а҃, въ притво́рѣ. ~На часѣ́хъ тропа́рь воскрⷭ҇нъ: Сла́ва, пра́здника: И҆
ны́нѣ, бг҃оро́диченъ часѡ́въ. Конда́къ пра́здника. ~Та́кожде и҆ на про́чихъ
часѣ́хъ, конда́къ воскре́сенъ, и҆ пра́здника, глаго́лемъ премѣнѧ́юще.

~На лїтꙋргі́и бл҃жє́нна гла́са, на ѕ҃: и҆ пра́здника, д҃-гѡ гла́са, пѣ́снь
ѳ҃-ѧ, на д҃. ~Тропа́рь воскрⷭ҇нъ и҆ пра́здника. Сла́ва, конда́къ воскрⷭ҇нъ: И҆
ны́нѣ, пра́здника. ~Прокі́менъ, а҆ллилꙋ́їа, и҆ прича́стенъ днѐ, и҆ пра́здника,
а҆пⷭ҇лъ, и҆ є҆ѵⷢ҇лїе днѐ.

