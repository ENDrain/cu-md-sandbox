<<а҃і: 21>>

*Подоба́етъ вѣ́дати, ка́кѡ пое́тсѧ моле́бенъ на ст҃ꙋ́ю па́схꙋ.*

*І҆ере́й глаго́летъ:* ~Бл҃гослове́нъ бг҃ъ на́шъ: *И҆ мы̀:* ~А҆ми́нь. *Та́же
і҆ере́й:* ~Хрⷭ҇то́съ воскре́се: *три́жды. Та́же,* ~Хрⷭ҇то́съ воскре́се,
*три́жды, на ли́ки, ꙗ҆́коже пред̾из̾ѧви́сѧ въ нача́лѣ ᲂу҆́трени. По Сла́ва и҆
ны́нѣ: І҆ере́й глаго́летъ:* ~Хрⷭ҇то́съ воскре́се и҆з̾ ме́ртвыхъ, сме́ртїю
сме́рть попра́въ. *Мы́ же: И҆* сꙋ́щымъ во гробѣ́хъ живо́тъ дарова́въ. *Та́же,
Сла́ва, и҆ ны́нѣ: Ѵ҆пакоѝ:* ~Предвари́вшыѧ ᲂу҆́тро: *А҆́ще ли хо́щеши приложи́ти
канѡ́нъ ко́егѡ ст҃а́гѡ. И҆ глаго́ли пре́жде тропа́рь ст҃а́гѡ, є҆ди́ножды.
Сла́ва, и҆ ны́нѣ:* ~Предвари́вшыѧ ᲂу҆́тро: *Посе́мъ канѡ́нъ па́схи, со
і҆рмосо́мъ на ѕ҃. Припѣ́въ:* ~Хрⷭ҇то́съ воскре́се: *И҆ ст҃а́гѡ, а҆́ще бꙋ́детъ,
на д҃. Катава́сїа. По г҃-й, и҆ ѕ҃-й пѣ́сни:* ~Спасѝ ѿ бѣ́дъ: *По ѕ҃-й пѣ́сни,
конда́къ и҆ і҆́косъ па́схи. Та́же прокі́менъ, гла́съ и҃:* ~Се́й де́нь, є҆го́же
сотворѝ гдⷭ҇ь, возра́дꙋемсѧ и҆ возвесели́мсѧ во́нь. *Сті́хъ:* ~И҆сповѣ́дайтесѧ
гдⷭ҇ви, ꙗ҆́кѡ бл҃гъ, ꙗ҆́кѡ въ вѣ́къ ми́лость є҆гѡ̀. *Та́же ст҃а́гѡ* <<а҃і ѡ҆б.:
22>> *прокі́менъ. Є҆ѵⷢ҇лїе лꙋкѝ, зача́ло рд҃і. Пото́мъ ст҃а́гѡ. По ѳ҃-й пѣ́сни,
за* ~Досто́йно є҆́сть: *і҆рмо́съ:* ~Свѣти́сѧ, свѣти́сѧ: *Та́же,* ~Хрⷭ҇то́съ
воскре́се: *три́жды. Посе́мъ ѵ҆пакоѝ:* ~Предвари́вшыѧ ᲂу҆́тро: *Сла́ва: тропа́рь
ст҃а́гѡ: И҆ ны́нѣ: конда́къ:* ~А҆́ще и҆ во гро́бъ: *Та́же є҆ктенїа̀:* ~Поми́лꙋй
на́съ бж҃е: *Посе́мъ і҆ере́й глаго́летъ:* ~Премꙋ́дрость. *Мы́ же,* ~Хрⷭ҇то́съ
воскре́се: *три́жды. Та́же і҆ере́й, вмѣ́стѡ,* ~Сла́ва тебѣ̀ хрⷭ҇тѐ бж҃е:
~Хрⷭ҇то́съ воскре́се и҆з̾ ме́ртвыхъ, сме́ртїю сме́рть попра́въ. *И҆ мы̀: И҆*
сꙋ́щымъ во гробѣ́хъ живо́тъ дарова́въ. *И҆ ѿпꙋ́стъ со крⷭ҇то́мъ глаго́летъ
си́це:* ~Хрⷭ҇то́съ воскресы́й и҆з̾ ме́ртвыхъ: *и҆ прѡ́чаѧ, ꙗ҆́кѡ предписа́сѧ въ
концѣ̀ ᲂу҆́трени. Посе́мъ возглаша́етъ:* ~Хрⷭ҇то́съ воскре́се. *три́жды. Мы́ же
ѿвѣща́емъ:* ~Вои́стиннꙋ воскре́се. *три́жды. И҆ па́ки пое́мъ:* ~Хрⷭ҇то́съ
воскре́се: *три́жды. Та́же,* ~Гдⷭ҇и поми́лꙋй. *три́жды, съ пѣ́нїемъ.*

