<<409>>

=Мѣ́сѧца тогѡ́же въ д҃і-й де́нь.=

=Прпⷣбныхъ ѻ҆тє́цъ на́шихъ, въ сїна́и и҆ раі́ѳѣ и҆збїе́нныхъ.=

=И҆ свѧты́ѧ равноапⷭ҇льныѧ ні́ны просвѣти́тельницы грꙋ́зїи.=

~Слꙋ́жба є҆ѧ̀ пи́сана въ приложе́нїи.

~Пое́мъ всю̀ слꙋ́жбꙋ преподо́бныхъ въ г҃і де́нь. Поне́же въ сі́й де́нь ѿдае́тсѧ
пра́здникъ просвѣще́нїѧ, и҆ пое́тсѧ слꙋ́жба пра́здника.

~Ве́черъ ѻ҆бы́чнаѧ каѳі́сма, на ~Гдⷭ҇и, воззва́хъ, стїхи̑ры на ѕ҃: поє́мыѧ на
са́мый пра́здникъ. Сла́ва, и҆ ны́нѣ: ~Приклони́лъ є҆сѝ главꙋ̀ прⷣте́чи:
~Прокі́менъ днѐ. Вхо́да нѣ́сть, паремі́й не чте́мъ. Та́же, ~Сподо́би, гдⷭ҇и: и҆
є҆ктенїа̀, ~И҆спо́лнимъ вече́рнюю моли́твꙋ: ~На стїхо́внѣ стїхи̑ры пра́здника,
со стїхѝ и҆́хъ. Сла́ва, и҆ ны́нѣ, пра́здника. По ~Ны́нѣ ѿпꙋща́еши, и҆ по
трист҃о́мъ тропа́рь пра́здника. Та́же є҆ктенїа̀, ~Поми́лꙋй на́съ, бж҃е: и҆
ѿпꙋ́стъ. Ст҃а́го же, и҆́же на рѧдꙋ̀, помина́емъ на ѿпꙋ́стѣ. ~Воꙋ́трїе
полꙋ́нощницꙋ пое́мъ по ѻ҆бы́чаю съ каѳі́смою, и҆ тропарѝ глаго́лемъ рѧдовы̑ѧ. и҆
моли́твꙋ глаго́лемъ: ~Помѧнѝ, гдⷭ҇и, въ наде́жди воскресе́нїѧ: И҆ ѿпꙋ́стъ.

~На ᲂу҆́трени на ~Бг҃ъ гдⷭ҇ь, тропа́рь пра́здника три́жды. ~По каѳі́смахъ
сѣда́льны пра́здника. И҆ чте́нїе пра́здника. ~Канѡ́нъ пе́рвый со і҆рмосо́мъ на
и҃: дрꙋгі́й канѡ́нъ со і҆рмосо́мъ на ѕ҃. І҆рмосы̀ пое́мъ ѻ҆бою̀ канѡ́нѡвъ по
два́жды. ~Катава́сїа, і҆рмо́съ пое́мъ пе́рвагѡ канѡ́на, на схо́дѣ. ~По г҃-й
пѣ́сни ѵ҆пакоѝ, гла́съ є҃: ~Є҆гда̀ ꙗ҆вле́нїемъ твои́мъ: ~По ѕ҃-й пѣ́сни конда́къ
пра́здника, и҆ і҆́косъ. ~На ѳ҃-й пѣ́сни ~Честнѣ́йшꙋю не пое́мъ, но пое́мъ
припѣ́вы пра́здника, ꙗ҆́коже и҆ на са́мый пра́здникъ. ~Свѣти́ленъ пра́здника
є҆ди́ножды. Сла́ва, и҆ ны́нѣ, то́йже. ~На хвали́техъ стїхи̑ры пра́здника, на д҃.
Сла́ва, гла́съ ѕ҃: ~Вода́ми і҆ѻрда́нскими: И҆ ны́нѣ, гла́съ в҃: ~Дне́сь
хрⷭ҇то́съ на і҆ѻрда́нъ: =И҆= славосло́вїе вели́кое. ~По трист҃о́мъ тропа́рь
пра́здника. Є҆ктєнїѝ, и҆ ѿпꙋ́стъ. и҆ ѻ҆бы́чное и҆схожде́нїе въ притво́ръ. и҆
ча́съ а҃-й тропа́рь и҆ конда́къ пра́здника.

~На лїтꙋргі́и бл҃жє́нна, ѻ҆бои́хъ канѡ́нѡвъ пѣ́снь ѳ҃, на и҃. <<410>>
А҆нтїфѡ́нѡвъ же пра́здника не глаго́лемъ. ~По вхо́дѣ тропа́рь пра́здника.
Сла́ва, и҆ ны́нѣ, конда́къ пра́здника. Та́же трист҃о́е. ~Прокі́менъ, а҆ллилꙋ́їа
и҆ прича́стенъ пра́здника. ~А҆пⷭ҇лъ и҆ є҆ѵⷢ҇лїе днѐ.

=🕅= =Подоба́етъ вѣ́дати, а҆́ще слꙋчи́тсѧ ѿда́нїе бг҃оѧвле́нїѧ въ недѣ́лю
пре́жде мытарѧ̀ и҆ фарїсе́а.=

~Въ сꙋббѡ́тꙋ на ма́лѣй вече́рни, на ~Гдⷭ҇и, воззва́хъ, стїхи̑ры воскрє́сны:
Сла́ва, и҆ ны́нѣ, пра́здника. ~На стїхо́внѣ стїхи́ра воскре́сна є҆ди́на, и҆
пра́здника, стїхо́вна со стїхѝ свои́ми, вели́кїѧ вече́рни. Сла́ва, и҆ ны́нѣ,
пра́здника: ~Дне́сь хрⷭ҇то́съ: пи́санъ на хвали́техъ.

~На вели́цѣй вече́рни по ѻ҆бы́чной стїхоло́гїи. На ~Гдⷭ҇и, воззва́хъ, стїхи̑ры
воскрє́сны г҃, и҆ ꙾восто́ченъ꙾[[꙾А҆нато́лїевъ꙾]] є҆ди́нъ: и҆ пра́здника ѕ҃,
поє́мыѧ на са́мый пра́здникъ. Сла́ва, пра́здника: И҆ ны́нѣ, бг҃оро́диченъ а҃-й
гла́са. ~На лїті́и стїхи̑ры, и҆ Сла́ва, и҆ ны́нѣ, пра́здника. ~На стїхо́внѣ
стїхи̑ры воскрє́сны. Сла́ва, и҆ ны́нѣ, пра́здника. ~На бл҃гослове́нїи хлѣ́бѡвъ
тропа́рь: ~Бцⷣе дв҃о, два́жды: и҆ пра́здника є҆ди́ножды. и҆ чте́нїе въ
посла́нїихъ а҆пⷭ҇тольскихъ. ~А҆́ще же нѣ́сть бдѣ́нїѧ. ~По ~Ны́нѣ ѿпꙋща́еши,
тропа́рь воскре́сенъ. Сла́ва, и҆ ны́нѣ, пра́здника. ~На повече́рїи по
~Досто́йнѣ, по ~Ѻ҆́ч҃е на́шъ, конда́къ пра́здника.

~На ᲂу҆́трени на ~Бг҃ъ гдⷭ҇ь, тропа́рь воскре́сенъ два́жды. Сла́ва, и҆ ны́нѣ,
пра́здника. ~По каѳі́смахъ сѣда́льны воскрє́сны, съ бг҃орѡ́дичны и҆́хъ. И҆
чте́нїе. Та́же непорѡ́чны, съ тропарѝ: ~А҆́гг҃льскїй собо́ръ. ѵ҆пакоѝ гла́са.
~Степє́нна. ~Прокі́менъ, ~Всѧ́кое дыха́нїе: ~Є҆ѵⷢ҇лїе воскре́сно, и҆ про́чее
воскре́сно и҆ до канѡ́на. ~Канѡ́нъ воскре́сенъ со і҆рмосо́мъ на д҃, и҆ бцⷣѣ на
два̀: и҆ пра́здника ѻ҆́ба канѡ́на на и҃. ~Катава́сїа пра́здника. ~По г҃-й пѣ́сни
конда́къ пра́здника, и҆ і҆́косъ, и҆ ѵ҆пакоѝ пра́здника, и҆ чте́нїе пра́здника.
~По ѕ҃-й пѣ́сни конда́къ воскрⷭ҇нъ и҆ і҆́косъ, и҆ чте́мъ про́логъ. ~На ѳ҃-й
пѣ́сни пое́мъ ~Честнѣ́йшꙋю: ~Свѣти́ленъ воскре́сенъ. Сла́ва, и҆ ны́нѣ,
пра́здника. ~На хвали́техъ стїхи̑ры воскрє́сны д҃: и҆ <<411>> пра́здника д҃, со
Сла́внымъ, съ припѣ́вы и҆́хъ. Сла́ва, стїхи́ра є҆ѵⷢ҇льскаѧ: И҆ ны́нѣ,
~Пребл҃гослове́нна є҆сѝ, бцⷣе дв҃о: Славосло́вїе вели́кое. ~По трист҃о́мъ,
тропа́рь воскре́сенъ то́чїю, є҆ктєнїѝ, и҆ ѿпꙋ́стъ: и҆ ѡ҆глаше́нїе, и҆
и҆схожде́нїе ѻ҆бы́чное въ притво́ръ. и҆ ча́съ а҃-й, и҆ коне́чный ѿпꙋ́стъ. ~На
часѣ́хъ тропа́рь воскре́сенъ, Сла́ва, пра́здника: И҆ ны́нѣ, бг҃оро́диченъ
часѡ́въ. По ~Ѻ҆́ч҃е на́шъ, конда́къ пра́здника и҆ воскре́сенъ, глаго́лемъ
премѣнѧ́юще.

~На лїтꙋргі́и бл҃жє́нна гла́са на ѕ҃: и҆ пра́здника пѣ́снь ѳ҃-ѧ ѻ҆бои́хъ
канѡ́нѡвъ на д҃. По вхо́дѣ тропа́рь воскре́сенъ, и҆ пра́здника. Сла́ва, конда́къ
воскрⷭ҇нъ: И҆ ны́нѣ, пра́здника. ~Прокі́менъ, А҆пⷭ҇лъ и҆ є҆ѵⷢ҇лїе, недѣ́ли
рѧ́дъ. ~А҆ллилꙋ́їа и҆ прича́стенъ пра́здника, и҆ днѐ.

=🕅= =Зри́мъ же и҆ сегѡ̀ ᲂу҆каза́нїѧ.=

~А҆́ще приспѣ́етъ въ д҃і і҆аннꙋа́рїа недѣ́лѧ ѡ҆ мытарѝ и҆ фарїсе́и, на ѿда́нїе
бг҃оѧвле́нїѧ, пое́мъ воскре́сно, и҆ трїѡ́ди, и҆ пра́здника.

~Въ сꙋббѡ́тꙋ ве́чера, на ма́лѣй вече́рни стїхи̑ры воскрє́сны, на д҃. Сла́ва, и҆
ны́нѣ, бг҃оро́диченъ а҃-й гла́са, ма́лыѧ вече́рни. ~На стїхо́внѣ стїхи́ра
воскрⷭ҇на є҆ди́на: и҆ пра́здника стїхо́вна вели́кїѧ вече́рни со стїхѝ є҆ѧ̀.
Сла́ва, и҆ ны́нѣ, пра́здника: ~Дне́сь хрⷭ҇то́съ: пи́санъ на хвали́техъ. ~По
трист҃о́мъ тропа́рь воскрⷭ҇нъ: Сла́ва, и҆ ны́нѣ, пра́здника. є҆ктенїа̀ ма́лаѧ,
и҆ ѿпꙋ́стъ.

~На вели́цѣй вече́рни, ~Бл҃же́нъ мꙋ́жъ, каѳі́смꙋ всю̀: на ~Гдⷭ҇и, воззва́хъ,
стїхи̑ры воскрє́сны, гла́са г҃, и҆ трїѡ́ди г҃, со Сла́внымъ, и҆ пра́здника д҃,
поє́мыѧ на са́мый пра́здникъ, Сла́ва, пра́здника. И҆ ны́нѣ, бг҃оро́диченъ а҃-й
гла́са. Вхо́дъ, прокі́менъ днѐ. ~На лїті́и стїхи̑ры пра́здника, и҆ трїѡ́ди
самогла̑сны: ~Фарїсе́а велехва́льный гла́съ: Сла́ва, мытарѧ̀ и҆ фарїсе́а: И҆
ны́нѣ, пра́здника. ~На стїхо́внѣ стїхи̑ры воскрє́сны: Сла́ва, трїѡ́ди: И҆ ны́нѣ,
пра́здника. ~На бл҃гослове́нїи хлѣ́бѡвъ, тропа́рь, ~Бцⷣе дв҃о: два́жды, и҆
<<412>> пра́здника, є҆ди́ножды, и҆ чте́нїе. ~А҆́ще же нѣ́сть бдѣ́нїѧ, по ~Ны́нѣ
ѿпꙋща́еши, тропа́рь воскре́сенъ: Сла́ва, и҆ ны́нѣ, пра́здника. ~На повече́рїи по
~Досто́йнѣ: по ~Ѻ҆́ч҃е на́шъ, конда́къ пра́здника: Сла́ва, и҆ ны́нѣ, трїѡ́ди.

~На ᲂу҆́трени на ~Бг҃ъ гдⷭ҇ь, тропа́рь воскре́сенъ два́жды. Сла́ва, и҆ ны́нѣ,
пра́здника. ~По каѳі́смахъ сѣда́льны воскрє́сны, съ бг҃орѡ́дичны и҆́хъ. И҆
чте́нїе во є҆ѵⷢ҇лїи толково́мъ. И҆ непорѡ́чны: ѵ҆пакоѝ гла́са, и҆ чте́нїе.
~Степє́нна, и҆ прокі́менъ гла́са, и҆ є҆ѵⷢ҇лїе воскре́сно. ~Воскресе́нїе
хрⷭ҇то́во: Ѱало́мъ н҃. Сла́ва, ~Покаѧ́нїѧ: И҆ ны́нѣ, ~На спасе́нїѧ стези̑:
та́же, ~Поми́лꙋй мѧ̀, бж҃е: и҆, ~Мно́жєства содѣ́ѧнныхъ мно́ю лю́тыхъ: ~Канѡ́нъ
воскре́сенъ: со і҆рмосо́мъ на д҃, и҆ трїѡ́ди на д҃: и҆ пра́здника ѻ҆́ба канѡ́на
на ѕ҃. ~Катава́сїа пра́здника. ~По г҃-й пѣ́сни конда́къ и҆ і҆́косъ, и҆ сѣда́ленъ
трїѡ́ди. Сла́ва, и҆ ны́нѣ, пра́здника. ~По ѕ҃-й пѣ́сни конда́къ и҆ і҆́косъ
пра́здника: ~На ѳ҃-й пѣ́сни пое́мъ ~Честнѣ́йшꙋю: ~Свѣти́ленъ воскре́сенъ:
Сла́ва, трїѡ́ди: И҆ ны́нѣ, пра́здника. ~На хвали́техъ стїхи̑ры воскрє́сны д҃: и҆
пра́здника со Сла́внымъ д҃, съ припѣ́вы и҆́хъ. Сла́ва, самогла́сенъ трїѡ́ди: И҆
ны́нѣ, ~Преблагослове́нна є҆сѝ, бцⷣе дв҃о: ~Славосло́вїе вели́кое. ~По
трист҃о́мъ тропа́рь воскре́сенъ то́чїю, є҆ктенїи̑, и҆ ѿпꙋ́стъ, и҆ и҆схожде́нїе
въ притво́ръ. Сла́ва, и҆ ны́нѣ, стїхи́ра є҆ѵⷢ҇льскаѧ. и҆ ча́съ а҃-й. и҆
соверше́нный ѿпꙋ́стъ. ~На а҃-мъ часѣ̀ тропа́рь воскре́сенъ, Сла́ва, пра́здника:
И҆ ны́нѣ, бг҃оро́диченъ часѡ́въ. ~По трист҃о́мъ конда́къ трїѡ́ди. ~Та́кожде и҆
на г҃-мъ, и҆ на ѕ҃-мъ, и҆ на ѳ҃-мъ часѣ́хъ глаго́лемъ тропарѝ: кондаки́ же
пра́здника и҆ трїѡ́ди, премѣнѧ́юще глаго́лемъ.

~На лїтꙋргі́и бл҃жє́нна гла́са на д҃: и҆ трїѡ́ди пѣ́снь г҃, на д҃: и҆
пра́здника пѣ́снь ѳ҃, на д҃. ~По вхо́дѣ тропа́рь воскре́сенъ, и҆ пра́здника.
Сла́ва, конда́къ трїѡ́ди: И҆ ны́нѣ, пра́здника. ~Прокі́менъ гла́са, и҆
пра́здника. ~А҆пⷭ҇лъ и҆ є҆ѵⷢ҇лїе днѐ. ~Прича́стенъ: ~Хвали́те гдⷭ҇а съ нб҃съ:
~Дрꙋгі́й, пра́здника.

