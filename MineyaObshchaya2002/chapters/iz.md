<<в҃: 3>>

=И҆з̾ѧвле́нїе вкра́тцѣ,=

=ка́кѡ пѣ́ти пра́зднꙋемымъ и҆ не пра́зднꙋемымъ ст҃ы̑мъ въ недѣ́лю и҆ въ
седми̑чныѧ дни̑, та́кожде и҆ въ предпра́зднствахъ и҆ попра́зднствахъ влⷣчнихъ и҆
бг҃оро́дичныхъ пра́здникѡвъ.=

=Ѡ҆ ст҃ѣ́мъ и҆мꙋ́щемъ бдѣ́нїе,=

=а҆́ще прилꙋчи́тсѧ въ недѣ́лю.=

=На ма́лѣй вече́рни= стїхи̑ры ѻ҆ктѡ́иха д҃: сла́ва ст҃а́гѡ, и҆ ны́нѣ
бг҃оро́диченъ гла́са, ма́лыѧ вече́рни. ~На стїхо́внѣ сті́хъ воскрⷭ҇нъ є҆ди́нъ,
та́же стїхо́вна, и҆ сла́ва ст҃а́гѡ вели́кїѧ вече́рни: и҆ ны́нѣ, бг҃оро́диченъ:
~Тропа́рь воскрⷭ҇нъ. сла́ва ст҃а́гѡ, и҆ ны́нѣ, бг҃оро́диченъ воскрⷭ҇нъ.

=На вели́цѣй вече́рни= стїхи̑ры ѻ҆ктѡ́иха д҃, и҆ ст҃а́гѡ ѕ҃: сла́ва ст҃а́гѡ, и҆
ны́нѣ, бг҃оро́диченъ а҃-й гла́са: чтє́нїѧ ст҃а́гѡ г҃. =На лїті́и= стїхи́ра
хра́ма, и҆ ст҃а́гѡ стїхи̑ры и҆ сла́ва хвали́тныѧ, и҆ ны́нѣ, бг҃оро́диченъ
воскрⷭ҇нъ. ~На стїхо́внѣ стїхи̑ры воскрⷭ҇ны, сла́ва, ст҃а́гѡ, и҆ ны́нѣ,
бг҃оро́диченъ воскрⷭ҇нъ. =На бл҃гослове́нїи хлѣ́бѡвъ= тропа́рь, Бцⷣе дв҃о:
два́жды, и҆ ст҃а́гѡ є҆ди́ножды.

=На ᲂу҆́трени= на Бг҃ъ гдⷭ҇ь: тропа́рь воскрⷭ҇нъ два́жды: сла́ва, ст҃а́гѡ, и҆
ны́нѣ, бг҃оро́диченъ воскрⷭ҇нъ. ~По каѳі́смахъ сѣда́льны воскрⷭ҇ны, по полѷеле́и
ѵ҆пакоѝ гла́са, и҆ сѣда́льны всѝ ст҃а́гѡ. ~Канѡ́нъ воскрⷭ҇нъ со і҆рмосо́мъ на
д҃: бцⷣы на два̀: и҆ ст҃а́гѡ на и҃. ~По г҃-й пѣ́сни конда́къ и҆ і҆́косъ, и҆
сѣда́ленъ ст҃а́гѡ: два́жды. Сла́ва, и҆ ны́нѣ, бг҃оро́диченъ. ~По ѕ҃-й пѣ́сни
конда́къ и҆ і҆́косъ воскрⷭ҇нъ. свѣти́ленъ воскрⷭ҇нъ, сла́ва ст҃а́гѡ, и҆ ны́нѣ,
бг҃оро́диченъ воскрⷭ҇нъ. ~На хвали́техъ стїхи̑ры воскрⷭ҇ны д҃, и҆ ст҃а́гѡ со
сла́внымъ д҃, съ припѣ́вы є҆гѡ̀: сла́ва, стїхи́ра є҆ѵⷢ҇льскаѧ, и҆ ны́нѣ,
Пребл҃гослове́нна є҆сѝ:

=На часѣ́хъ= тропа́рь воскрⷭ҇нъ, сла́ва, ст҃а́гѡ: и҆ кондаки́ же ст҃а́гѡ и҆
воскрⷭ҇нъ премѣнѧ́юще глаго́лемъ.

=На лїтꙋргі́и= бл҃жє́нна гла́са на ѕ҃, и҆ ст҃а́гѡ пѣ́снь г҃ на д҃. ~По вхо́дѣ
тропа́рь воскрⷭ҇нъ, и҆ хра́ма бцⷣы, а҆́ще є҆́сть, и҆ ст҃а́гѡ, конда́къ
воскрⷭ҇нъ, сла́ва ст҃а́гѡ, и҆ ны́нѣ хра́ма бцⷣы, а҆́ще же нѝ, Предста́тельство
хрⷭ҇тїа́нъ: ~Тропарѧ́ же и҆ кондака̀ хра́мꙋ ст҃а́гѡ не глаго́лемъ. ~Прокі́менъ,
а҆пⷭ҇лъ, а҆ллилꙋ́їа, є҆ѵⷢ҇лїе, прича́стенъ воскрⷭ҇нъ, и҆ ст҃а́гѡ.

=Ѡ҆ ст҃ѣ́мъ и҆мꙋ́щемъ полѷеле́й,=

=а҆́ще прилꙋчи́тсѧ въ недѣ́лю.=

=На вече́рни и҆ на ᲂу҆́трени и҆ на лїтꙋргі́и= пое́мъ ꙗ҆́коже и҆ ст҃о́мꙋ
и҆мꙋ́щемꙋ бдѣ́нїе: то́чїю на бл҃гослове́нїи хлѣ́бѡвъ, бцⷣе дв҃о: три́жды,
~Канѡ́нъ воскрⷭ҇нъ со і҆рмосо́мъ на д҃: крⷭ҇товоскрⷭ҇нъ на в҃, и҆ бцⷣы на в҃, и҆
ст҃а́гѡ на ѕ҃: а҆́ще ли два̀ канѡ́на, на и҃: а҆ крⷭ҇товоскрⷭ҇нъ ѡ҆ставлѧ́етсѧ.
=На лїтꙋргі́и= прилага́емъ тропа́рь и҆ конда́къ, и҆ хра́ма ст҃а́гѡ.

<<в҃ ѡ҆б.: 4>>

=Ѡ҆ ст҃ѣ́мъ пое́момъ на ѕ҃,=

=а҆́ще прилꙋчи́тсѧ въ недѣ́лю.=

=На вели́цѣй вече́рни= стїхи̑ры ѻ҆ктѡ́иха ѕ҃, и҆ ст҃а́гѡ д҃: сла́ва ст҃а́гѡ, и҆
ны́нѣ, бг҃оро́дична гла́са. стїхо́вна воскрⷭ҇на: сла́ва, ст҃а́гѡ, и҆ ны́нѣ,
бг҃оро́диченъ воскрⷭ҇нъ.

=На ᲂу҆́трени= тропа́рь воскрⷭ҇нъ два́жды. сла́ва, ст҃а́гѡ, и҆ ны́нѣ,
бг҃оро́диченъ пе́рвый, по гла́сꙋ тропарѧ̀ ст҃а́гѡ, и҆ про́чее воскрⷭ҇но.
~Канѡ́нъ воскрⷭ҇нъ со і҆рмосо́мъ на д҃: крⷭ҇товоскрⷭ҇нъ на два̀, и҆ бцⷣы на
два̀, и҆ ст҃а́гѡ на ѕ҃. ~По г҃-й пѣ́сни конда́къ и҆ і҆́косъ, и҆ сѣда́ленъ
ст҃а́гѡ два́жды, сла́ва, и҆ ны́нѣ, бг҃оро́диченъ. ~По ѕ҃-й пѣ́сни конда́къ и҆
і҆́косъ воскрⷭ҇нъ. свѣти́ленъ воскрⷭ҇нъ, сла́ва ст҃а́гѡ: и҆ ны́нѣ бг҃оро́диченъ
воскрⷭ҇нъ. ~На хвали́техъ стїхи̑ры воскрⷭ҇ны д҃: и҆ ст҃а́гѡ д҃, а҆́ще и҆́мать:
сла́ва, стїхи́ра є҆ѵⷢ҇льскаѧ, и҆ ны́нѣ, Пребл҃гослове́нна є҆сѝ:

=На часѣ́хъ= тропа́рь воскрⷭ҇нъ, сла́ва, ст҃а́гѡ, конда́къ воскрⷭ҇нъ.

=На лїтꙋргі́и= слꙋ́жба, ꙗ҆́коже и҆ полѷеле́йнагѡ ст҃а́гѡ.

=Ѡ҆ непра́зднꙋемомъ ст҃о́мъ, и҆лѝ двꙋ̀=

=прилꙋча́ющихсѧ въ недѣ́лю.=

=На вели́цѣй вече́рни= стїхи̑ры ѻ҆ктѡ́иха з҃, и҆ ст҃а́гѡ г҃: а҆́ще ли два̀
ст҃ы́хъ, ѻ҆ктѡ́иха: д҃, и҆ ст҃ы̑мъ по трѝ: сла́ва, ст҃а́гѡ, а҆́ще є҆́сть, и҆
ны́нѣ, бг҃оро́диченъ пе́рвый, гла́са. ~На стїхо́внѣ, стїхи̑ры воскрⷭ҇ны: сла́ва,
ст҃а́гѡ, а҆́ще є҆́сть, и҆ ны́нѣ, бг҃оро́диченъ.

=На ᲂу҆́трени= на Бг҃ъ гдⷭ҇ь, тропа́рь воскрⷭ҇нъ два́жды, сла́ва, ст҃а́гѡ:
а҆́ще ли два̀ ст҃ы́хъ, тропа́рь воскрⷭ҇нъ є҆ди́ножды, и҆ ст҃а́гѡ: сла́ва, в҃-гѡ
ст҃а́гѡ, и҆ ны́нѣ, бг҃оро́диченъ а҃-й и҆ про́чее воскрⷭ҇но. ~Канѡ́нъ воскрⷭ҇нъ
со і҆рмосо́мъ на д҃, крⷭ҇товоскрⷭ҇нъ на трѝ, и҆ бцⷣы на трѝ, и҆ ст҃а́гѡ на д҃.
~А҆́ще два̀ ст҃ы́хъ, канѡ́нъ воскрⷭ҇нъ со і҆рмосо́мъ на д҃, бцⷣы на в҃, и҆
ст҃ы́хъ на и҃. ~По г҃-й пѣ́сни конда́къ и҆ і҆́косъ, и҆ сѣда́ленъ ст҃а́гѡ
є҆ди́ножды, сла́ва, и҆ ны́нѣ, бг҃оро́диченъ. ~По ѕ҃- й пѣ́сни конда́къ и҆
і҆́косъ воскрⷭ҇нъ, свѣти́ленъ воскрⷭ҇нъ, сла́ва ст҃а́гѡ, а҆́ще и҆́мать, и҆
ны́нѣ, бг҃оро́диченъ воскрⷭ҇нъ.

=На часѣ́хъ= тропа́рь воскрⷭ҇нъ, сла́ва, ст҃а́гѡ: а҆́ще два̀ ст҃ы́хъ, тропарѝ
и҆́хъ премѣнѧ́емъ. конда́къ воскрⷭ҇нъ.

=На лїтꙋргі́и= тропарѝ и҆ кондакѝ воскрⷭ҇ны и҆ храмѡ́въ, и҆ ст҃а́гѡ, и҆лѝ
ст҃ы́хъ, и҆ про́чаѧ слꙋ́жба днѐ, и҆ ст҃а́гѡ, а҆́ще є҆́сть.

~А҆́ще =прилꙋчи́тсѧ предпра́зднство,=

и҆лѝ попра́зднство въ недѣ́лю, а҆ ст҃о́мꙋ пое́тсѧ на д҃, и҆лѝ на ѕ҃, и҆лѝ
є҆мꙋ́же и҆ полѷеле́й.

=На вели́цѣй вече́рни,= на Гдⷭ҇и воззва́хъ, стїхи̑ры ѻ҆ктѡ́иха д҃, пра́здника
трѝ, и҆ ст҃а́гѡ г҃. ~А҆́ще ли ст҃ы́й пое́тсѧ на ѕ҃, и҆лѝ є҆мꙋ́же и҆ полѷеле́й,
стїхи̑ры ѻ҆ктѡ́иха г҃, пра́здника трѝ: и҆ ст҃а́гѡ д҃: сла́ва, ст҃а́гѡ, а҆́ще
є҆́сть, а҆́ще же нѝ, пра́здника. =На лїті́и,= а҆́ще предпра́зднство, стїхи́ра
хра́ма и҆ стїхо́вна пра́здника: а҆́ще попра́зднство, стїхи́ра пра́здника, и҆
ст҃а́гѡ а҆́ще полѷеле́й: сла́ва, ст҃а́гѡ, а҆́ще и҆́мать, а҆́ще же нѝ, сла́ва, и҆
ны́нѣ, пра́здника. ~На стїхо́внѣ стїхи̑ры воскрⷭ҇ны, сла́ва, ст҃а́гѡ, а҆́ще
є҆́сть, и҆ ны́нѣ, пра́здника. =На бл҃гослове́нїи хлѣ́бѡвъ=, Бцⷣе дв҃о: два́жды,
и҆ пра́здника є҆ди́ножды.

=На ᲂу҆́трени,= на Бг҃ъ гдⷭ҇ь, тропа́рь воскрⷭ҇нъ два́жды, сла́ва, ст҃а́гѡ, и҆
ны́нѣ, пра́здника: ~А҆́ще и҆́мать ст҃ы́й полѷеле́й, пое́мъ є҆мꙋ̀, и҆ по не́мъ
ѵ҆пакоѝ гла́са, и҆ <<д҃: 7>> сѣда́льны ст҃а́гѡ всѣ̀. ~Канѡ́нъ воскрⷭ҇нъ со
і҆рмосо́мъ на д҃, бцⷣы на два̀, пра́здника на д҃, и҆ ст҃а́гѡ на д҃. ~А҆́ще
полѷеле́й, канѡ́нъ воскрⷭ҇нъ на д҃, пра́здника на д҃, и҆ ст҃а́гѡ на ѕ҃. ~По г҃-й
пѣ́сни конда́къ пра́здника, и҆ ст҃а́гѡ, а҆́ще и҆́мать, и҆ і҆́косъ и҆ сѣда́ленъ
ст҃а́гѡ: сла́ва, и҆ ны́нѣ, пра́здника. ~По ѕ҃-й пѣ́сни конда́къ и҆ і҆́косъ
воскрⷭ҇нъ. Свѣти́ленъ воскрⷭ҇нъ, сла́ва, ст҃а́гѡ, а҆́ще и҆́мать, а҆́ще ли нѝ,
сла́ва, и҆ ны́нѣ, пра́здника. ~На хвали́техъ стїхи̑ры ѻ҆ктѡ́иха д҃, и҆ ст҃а́гѡ
д҃, а҆́ще є҆́сть, а҆́ще ли нѝ, ѻ҆ктѡ́иха д҃, и҆ пра́здника д҃.

=На часѣ́хъ= тропа́рь воскрⷭ҇нъ пре́жде, сла́ва, пра́здника, и҆ ст҃а́гѡ
премѣнѧ́емъ, конда́къ пра́здника и҆ воскрⷭ҇нъ премѣнѧ́емъ же, а҆́ще полѷеле́й и҆
ст҃а́гѡ.

=На лїтꙋргі́и= бл҃же́нна гла́са на ѕ҃, и҆ пра́здника на д҃: а҆́ще ст҃ы́й
и҆́мать пѣ́снь, тогда̀ бл҃жє́нна гла́са на д҃: пра́здника на д҃, и҆ ст҃а́гѡ на
д҃. ~Тропарѝ и҆ кондакѝ воскрⷭ҇ны и҆ пра́здника, и҆ хра́ма и҆ ст҃а́гѡ,
прокі́менъ гла́са и҆ пра́здника. ~А҆пⷭ҇лъ и҆ є҆ѵⷢ҇лїе днѐ. Прича́стенъ,
Хвали́те: и҆ пра́здника. ~А҆́ще ли и҆́мать ст҃ы́й а҆пⷭ҇лъ и҆ є҆ѵⷢ҇лїе, тогда̀
пое́мъ прокі́менъ гла́са, и҆ ст҃а́гѡ. А҆пⷭ҇лъ и҆ є҆ѵⷢ҇лїе и҆ прича́стенъ днѐ и҆
ст҃а́гѡ.

=[зрѝ]= =А҆= и҆дѣ́же всено́щнагѡ бдѣ́нїѧ не быва́етъ. =На вели́цѣй вече́рни,=
по Ны́нѣ ѿпꙋща́еши, тропа́рь воскрⷭ҇нъ: сла́ва ст҃а́гѡ, и҆ ны́нѣ: бг҃оро́диченъ
воскрⷭ҇нъ, и҆лѝ пра́здника. а҆́ще ли два̀ ст҃ы́хъ съ тропарѝ, и҆ дрꙋга́гѡ
ст҃а́гѡ тропа́рь не глаго́летсѧ. =На повече́рїи= конда́къ воскрⷭ҇нъ: а҆́ще
и҆́мать ст҃ы́й полѷеле́й, конда́къ ст҃а́гѡ: а҆́ще предпра́зднство, и҆лѝ
попра́зднство, сла́ва и҆ ны́нѣ, пра́здника.

=Ѡ҆ ст҃ѣ́мъ и҆мꙋ́щемъ бдѣ́нїе,=

=а҆́ще прилꙋчи́тсѧ въ седми̑чныѧ дни̑ кромѣ̀ недѣ́ли.=

=На ма́лѣй вече́рни= стїхи̑ры на д҃, и҆ сла́ва ст҃а́гѡ, и҆ ны́нѣ бг҃оро́диченъ.
~На стїхо́внѣ стїхи̑ры, и҆ сла́ва, и҆ ны́нѣ, бг҃оро́диченъ. тропа́рь ст҃а́гѡ,
сла́ва, и҆ ны́нѣ, бг҃оро́диченъ воскрⷭ҇нъ.

=На вели́цѣй вече́рни= стїхи̑ры на и҃, сла́ва и҆ ны́нѣ, бг҃оро́диченъ а҃-й по
гла́сꙋ сла́вника. ~А҆́ще сꙋббѡ́та, и҆ ны́нѣ, бг҃оро́диченъ настоѧ́щагѡ гла́са,
чтє́нїѧ г҃. =На лїті́и= стїхи́ра хра́ма, и҆ ст҃а́гѡ стїхи̑ры, и҆ сла́ва, и҆
ны́нѣ, бг҃оро́диченъ воскрⷭ҇нъ. ~На стїхо́внѣ стїхи̑ры и҆ сла́ва, и҆ ны́нѣ,
бг҃оро́диченъ воскрⷭ҇нъ. =На бл҃гослове́нїи хлѣ́бѡвъ= тропа́рь ст҃а́гѡ, два́жды,
и҆ Бцⷣе дв҃о: є҆ди́ножды.

=На ᲂу҆́трени= тропа́рь два́жды, сла́ва, и҆ ны́нѣ, бг҃оро́диченъ воскрⷭ҇нъ.
~А҆́ще сꙋббѡ́та, бг҃оро́диченъ настоѧ́щагѡ гла́са. ~По каѳі́смахъ и҆ по
полѷеле́и сѣда́льны по два́жды, сла́ва, и҆ ны́нѣ, бг҃оро́диченъ, степє́нна, а҃-й
а҆нтїфѡ́нъ д҃-гѡ гла́са. ~Прокі́менъ и҆ є҆ѵⷢ҇лїе и҆ стїхи́ра ст҃а́гѡ. ~Канѡ́нъ
бцⷣы со і҆рмосо́мъ на ѕ҃. ~А҆́ще сꙋббѡ́та, канѡ́нъ хра́ма хрⷭ҇то́ва, и҆лѝ бцⷣы
на ѕ҃. ~А҆́ще же хра́мъ ст҃а́гѡ, и҆лѝ ст҃ы́ѧ, пое́мъ канѡ́нъ бцⷣы преше́дшїѧ
недѣ́ли ᲂу҆́треннїй со і҆рмосо́мъ на ѕ҃, и҆ ст҃а́гѡ на и҃. ~По г҃-й пѣ́сни
сѣда́ленъ два́жды, сла́ва и҆ ны́нѣ, бг҃оро́диченъ. ~По ѕ҃-й пѣ́сни конда́къ и҆
і҆́косъ, свѣти́ленъ два́жды: сла́ва, и҆ ны́нѣ, бг҃оро́диченъ. ~На хвали́техъ
стїхи̑ры на д҃, и҆ сла́ва, и҆ ны́нѣ, бг҃оро́диченъ. ~По славосло́вїи тропа́рь,
сла́ва, и҆ ны́нѣ, бг҃оро́диченъ воскрⷭ҇нъ: а҆́ще сꙋббѡ́та, бг҃оро́диченъ
настоѧ́щаго гла́са.

=На часѣ́хъ= тропа́рь и҆ конда́къ ст҃а́гѡ.

=На лїтꙋргі́и= бл҃жє́нна ѿ канѡ́на пѣ́снь г҃-ѧ, и҆ ѕ҃-ѧ, на и҃. тропарѝ и҆
кондакѝ хра́ма хрⷭ҇то́ва и҆ бцⷣы, и҆ ст҃а́гѡ. ~А҆́ще нѣ́сть хра́ма хрⷭ҇то́ва и҆
бцⷣы, тропа́рь ст҃а́гѡ, <<д҃ ѡ҆б.: 8>> сла́ва конда́къ є҆гѡ̀, и҆ ны́нѣ.
Предста́тельство хрⷭ҇тїа́нъ: прокі́менъ, а҆пⷭ҇лъ, а҆ллилꙋ́їа, є҆ѵⷢ҇лїе и҆
прича́стенъ ст҃а́гѡ.

=Ѡ҆ ст҃ѣ́мъ и҆мꙋ́щемъ полѷеле́й,=

=а҆́ще прилꙋчи́тсѧ въ седми̑чныѧ дни̑.=

=На вече́рни, На ᲂу҆́трени, и҆ на лїтꙋргі́и:= пое́мъ слꙋ́жбꙋ є҆гѡ̀, ꙗ҆́коже и҆
бдѣ́нномꙋ ст҃о́мꙋ: то́чїю на Гдⷭ҇и воззва́хъ, стїхи̑ры на ѕ҃, и҆лѝ на и҃. по
Ны́нѣ ѿпꙋща́еши, тропа́рь, сла́ва, и҆ ны́нѣ, бг҃оро́диченъ воскрⷭ҇нъ.

=На лїті́и= присовокꙋплѧ́емъ тропа́рь и҆ конда́къ храмѡ́въ ст҃ы́хъ: прокі́менъ,
а҆пⷭ҇лъ, є҆ѵⷢ҇лїе, и҆ прича́стенъ днѐ, и҆ ст҃а́гѡ.

=[зрѝ]= ~А҆́ще сꙋббѡ́та: прокі́менъ, а҆пⷭ҇лъ, є҆ѵⷢ҇лїе и҆ прича́стенъ, пре́жде
ст҃а́гѡ, пото́мъ днѐ, кромѣ̀ пѧтидесѧ́тницы.

=Ѡ҆ ст҃ѣ́мъ и҆мꙋ́щемъ славосло́вїе,=

=а҆́ще прилꙋчи́тсѧ въ седми̑чныѧ дни̑.=

=На вече́рни= каѳі́сма рѧдова́ѧ, стїхи̑ры на ѕ҃, и҆ ны́нѣ бг҃оро́диченъ
воскрⷭ҇нъ по гла́сꙋ сла́вника. ~А҆́ще сꙋббѡ́та: бг҃оро́диченъ настоѧ́щагѡ
гла́са. ~На стїхо́внѣ стїхи̑ры, и҆ сла́ва, ст҃а́гѡ, и҆ ны́нѣ бг҃оро́диченъ ѿ
ме́ншихъ: ~По тропарѣ̀ бг҃оро́диченъ воскрⷭ҇нъ.

=На ᲂу҆́трени= тропа́рь два́жды: сла́ва и҆ ны́нѣ бг҃оро́диченъ воскрⷭ҇нъ.
полѷеле́а и҆ є҆ѵⷢ҇лїа нѣ́сть, ѻ҆́ба канѡ́на ѻ҆ктѡ́иха без̾ мч҃нчнѡвъ: ст҃о́мꙋ на
ѕ҃. и҆ катава́сїа по ᲂу҆ста́вꙋ, и҆ про́чаѧ всѧ̀ слꙋ́жба ᲂу҆́трени, и҆ =на
лїтꙋргі́и= ꙗ҆́коже полѷеле́йномꙋ ст҃о́мꙋ.

=Ѡ҆ ст҃ѣ́мъ пое́момъ на ѕ҃,=

=въ седми̑чныѧ дни̑.=

~На Гдⷭ҇и воззва́хъ, стїхи̑ры на ѕ҃, и҆ сла́ва, и҆ ны́нѣ, бг҃оро́диченъ. ~На
стїхо́внѣ ѻ҆ктѡ́иха: сла́ва, ст҃а́гѡ, и҆ ны́нѣ, бг҃оро́диченъ: тропа́рь ст҃а́гѡ,
сла́ва, и҆ ны́нѣ, бг҃оро́диченъ.

=На ᲂу҆́трени= на Бг҃ъ гдⷭ҇ь, тропа́рь ст҃а́гѡ два́жды: сла́ва, и҆ ны́нѣ,
бг҃оро́диченъ. ~Канѡ́ны ѻ҆ктѡ́иха ѻ҆́ба без̾ мч҃нчнѡвъ, и҆ ст҃а́гѡ на ѕ҃. ~По
г҃-й пѣ́сни сѣда́ленъ ст҃а́гѡ два́жды: сла́ва, и҆ ны́нѣ, бг҃оро́диченъ. ~По ѕ҃-й
пѣ́сни конда́къ и҆ і҆́косъ. свѣти́ленъ ѻ҆ктѡ́иха: сла́ва, ст҃а́гѡ, и҆ ны́нѣ
бг҃оро́диченъ. ~На хвали́техъ стїхи̑ры ст҃а́гѡ на д҃ и҆ сла́ва, а҆́ще и҆́мать,
и҆ ны́нѣ, бг҃оро́диченъ. ~На стїхо́внѣ ѻ҆ктѡ́иха: сла́ва, ст҃а́гѡ, и҆ ны́нѣ,
бг҃оро́диченъ.

=На лїтꙋргі́и= бл҃жє́нна ѻ҆ктѡ́иха д҃, и҆ ст҃а́гѡ д҃, и҆ прѡ́чаѧ днѐ и҆
ст҃а́гѡ. ~А҆́ще среда̀ и҆ пѧто́къ, глаго́лемъ вмѣ́стѡ бг҃оро́дичнѡвъ
крⷭ҇тобг҃оро́дичны.

=Ѡ҆ непра́зднꙋемомъ ст҃о́мъ, и҆лѝ двꙋ̀,=

=пое́мыхъ въ седми̑чныѧ дни̑.=

~На Гдⷭ҇и воззва́хъ, стїхи̑ры ѻ҆ктѡ́иха г҃, и҆ ст҃а́гѡ г҃: а҆́ще два̀ ст҃ы́хъ,
ѻ҆бои́мъ на ѕ҃, сла́ва ст҃а́гѡ, а҆́ще є҆́сть: а҆́ще же нѝ, сла́ва, и҆ ны́нѣ,
бг҃оро́диченъ. ~На стїхо́внѣ <<є҃: 9>> ѻ҆ктѡ́иха, сла́ва, ст҃а́гѡ, а҆́ще є҆́сть,
а҆́ще же нѝ, сла́ва, и҆ ны́нѣ, бг҃оро́диченъ: ~Тропа́рь ст҃а́гѡ: а҆́ще два̀
ст҃ы́хъ, сла́ва, тропа́рь дрꙋга́гѡ, и҆ ны́нѣ, бг҃оро́диченъ.

~На Бг҃ъ гдⷭ҇ь, тропа́рь ст҃а́гѡ два́жды: сла́ва: и҆ ны́нѣ, бг҃оро́диченъ.
а҆́ще два̀ ст҃ы́хъ, сла́ва, тропа́рь дрꙋга́гѡ ст҃а́гѡ, и҆ ны́нѣ, бг҃оро́диченъ.
~Канѡ́ны ѻ҆́ба ѻ҆ктѡ́иха: и҆ ст҃а́гѡ на д҃: а҆́ще два̀ ст҃ы́хъ, канѡ́нъ
ѻ҆ктѡ́иха є҆ди́нъ на ше́сть, и҆ ст҃ы́хъ на и҃. ~По г҃-й пѣ́сни сѣда́ленъ ст҃а́гѡ
є҆ди́ножды, сла́ва, и҆ ны́нѣ, бг҃оро́диченъ. ~По ѕ҃- й пѣ́сни конда́къ и҆
і҆́косъ. а҆́ще два̀ ст҃ы́хъ, по г҃- й пѣ́сни конда́къ в҃-гѡ ст҃а́гѡ, и҆
сѣда́ленъ а҃-гѡ ст҃а́гѡ є҆ди́ножды, сла́ва, в҃-гѡ ст҃а́гѡ, и҆ ны́нѣ,
бг҃оро́диченъ. ~По ѕ҃-й пѣ́сни конда́къ пе́рвагѡ ст҃а́гѡ. свѣти́ленъ ѻ҆ктѡ́иха,
сла́ва, ст҃а́гѡ: а҆́ще два̀ ст҃ы́хъ. Свѣти́ленъ ѻ҆ктѡ́иха, и҆ ст҃а́гѡ: сла́ва,
в҃-гѡ ст҃а́гѡ. ~На стїхо́внѣ ѻ҆ктѡ́иха, сла́ва, ст҃а́гѡ, а҆́ще и҆́мать.

=[зрѝ] На лїтꙋргі́и= слꙋ́жба днѐ, и҆ ст҃а́гѡ а҆́ще є҆́сть. ~А҆́ще среда̀ и҆
пѧто́къ, вмѣ́стѡ бг҃оро́дичнѡвъ глаго́лемъ крⷭ҇тобг҃оро́дичны.

=[зрѝ]= ~А҆́ще сꙋббѡ́та, на Гдⷭ҇и воззва́хъ, стїхи̑ры ст҃а́гѡ, и҆лѝ ст҃ы́хъ на
ѕ҃, и҆ ны́нѣ, бг҃оро́диченъ воскрⷭ҇нъ, настоѧ́щагѡ гла́са. ~По тропарѣ̀ сла́ва,
и҆ ны́нѣ, бг҃оро́диченъ воскрⷭ҇нъ, настоѧ́щагѡ гла́са.

=На ᲂу҆́трени,= на Бг҃ъ гдⷭ҇ь, по тропарѣ̀ бг҃оро́диченъ воскрⷭ҇нъ, по гла́сꙋ
тропарѧ̀ канѡ́нъ мине́и со і҆рмосо́мъ на ѕ҃: и҆ хра́ма ст҃а́гѡ на д҃, и҆
ѡ҆ктѡ́иха мч҃ниченъ на д҃. ~А҆́ще два̀, ст҃ы́хъ: вмѣ́стѡ хра́ма глаго́лемъ
канѡ́нъ дрꙋга́гѡ ст҃а́гѡ, а҆́ще хра́мъ хрⷭ҇то́въ и҆лѝ бцⷣы: канѡ́нъ хра́ма со
і҆рмосо́мъ на ѕ҃: и҆ ст҃а́гѡ на д҃, и҆ ѻ҆ктѡ́иха на д҃. ~А҆́ще ли ст҃ы́й на ѕ҃:
хра́ма со і҆рмосо́мъ на д҃, и҆ ст҃а́гѡ на ѕ҃, и҆ ѻ҆ктѡ́иха на д҃. свѣти́ленъ
ст҃а́гѡ, сла́ва ѻ҆ктѡ́иха, и҆ ны́нѣ, бг҃оро́диченъ. ~На хвали́техъ стїхи̑ры
ст҃а́гѡ, а҆́ще є҆́сть: по тропарѣ̀ бг҃оро́диченъ ᲂу҆́трени по гла́сꙋ тропарѧ̀.

=На лїтꙋргі́и= слꙋ́жба ст҃а́гѡ, а҆́ще є҆́сть: та́же днѐ.

=Ѡ҆ ст҃ѣ́мъ и҆мꙋ́щемъ бдѣ́нїе, и҆лѝ полѷеле́й,=

=въ предпра́зднствахъ и҆лѝ попра́зднствахъ кромѣ̀ недѣ́ли.=

=На ма́лѣй вече́рни= стїхи̑ры ст҃а́гѡ на д҃: и҆ сла́ва, и҆ ны́нѣ, пра́здника,
стїхо́вна ст҃а́гѡ, и҆ сла́ва, и҆ ны́нѣ, пра́здника, тропа́рь ст҃а́гѡ, сла́ва, и҆
ны́нѣ, пра́здника.

=На вели́цѣй вече́рни= на Гдⷭ҇и воззва́хъ, стїхи̑ры пра́здника г҃, и҆ ст҃а́гѡ
є҃: сла́ва, ст҃а́гѡ, и҆ ны́нѣ пра́здника. чтє́нїѧ ст҃а́гѡ трѝ. =На лїті́и=
стїхи́ра хра́ма, и҆лѝ пра́здника, и҆ ст҃а́гѡ. сла́ва, ст҃а́гѡ, и҆ ны́нѣ,
пра́здника. ~На стїхо́внѣ стїхи̑ры, и҆ сла́ва, ст҃а́гѡ и҆ ны́нѣ, пра́здника. =На
бл҃гослове́нїи хлѣ́бѡвъ= тропа́рь ст҃а́гѡ два́жды, и҆ Бцⷣе дв҃о: є҆ди́ножды.

=На ᲂу҆́трени= тропа́рь пра́здника два́жды, сла́ва, ст҃а́гѡ, и҆ ны́нѣ,
пра́здника. ~По каѳі́смахъ и҆ по полѷеле́и сѣда́льны ст҃а́гѡ по два́жды: сла́ва,
и҆ ны́нѣ, пра́здника. ~Прокі́менъ, є҆ѵⷢ҇лїе и҆ стїхи́ра ст҃а́гѡ. канѡ́нъ
пра́здника со і҆рмосо́мъ на ѕ҃, и҆ ст҃а́гѡ на и҃. ~По г҃-й пѣ́сни, конда́къ и҆
і҆́косъ пра́здника: та́же сѣда́ленъ ст҃а́гѡ, два́жды, сла́ва, и҆ ны́нѣ,
пра́здника. ~По ѕ҃-й пѣ́сни конда́къ и҆ і҆́косъ ст҃а́гѡ, свѣти́ленъ ст҃а́гѡ
два́жды, сла́ва, и҆ ны́нѣ. пра́здника. ~На хвали́техъ стїхи̑ры ст҃а́гѡ на д҃:
и҆лѝ пра́здника г҃, и҆ ст҃а́гѡ г҃, сла́ва, ст҃а́гѡ, и҆ ны́нѣ, пра́здника.

=На часѣ́хъ= тропа́рь пра́здника, сла́ва, ст҃а́гѡ, кондакѝ пра́здника и҆
ст҃а́гѡ премѣнѧ́юще глаго́лемъ.

<<є҃ ѡ҆б.: 10>>

=На лїтꙋргі́и= бл҃жє́нна пра́здника на д҃: и҆ ст҃а́гѡ на д҃. ~Прокі́менъ, и҆
прича́стенъ пра́здника и҆ ст҃а́гѡ: а҆пⷭ҇лъ, а҆ллилꙋ́їа, и҆ є҆ѵⷢ҇лїе днѐ, и҆
ст҃а́гѡ.

=Ѡ҆ ст҃ѣ́мъ, є҆мꙋ́же пое́тсѧ на д҃, и҆лѝ на ѕ҃,=

=въ предпра́зднствахъ, и҆ попра́зднствахъ кромѣ̀ недѣ́ли.=

~На вече́рни на Гдⷭ҇и воззва́хъ, стїхи̑ры пра́здника трѝ, и҆ ст҃а́гѡ трѝ: а҆́ще
два̀ ст҃ы́хъ, ѻ҆бои́мъ на ѕ҃: сла́ва, ст҃а́гѡ, и҆ ны́нѣ, пра́здника. ~На
стїхо́внѣ стїхи̑ры пра́здника: сла́ва, ст҃а́гѡ, и҆ ны́нѣ, пра́здника, тропа́рь
ст҃а́гѡ, сла́ва, и҆ ны́нѣ, пра́здника.

=На ᲂу҆́трени= тропа́рь пра́здника два́жды: сла́ва, ст҃а́гѡ, а҆́ще два̀
ст҃ы́хъ: тропа́рь пра́здника є҆ди́ножды, и҆ ст҃а́гѡ: сла́ва, в҃-гѡ ст҃а́гѡ: и҆
ны́нѣ, пра́здника. ~По каѳі́смахъ сѣда́льны пра́здника, канѡ́нъ пра́здника со
і҆рмосо́мъ на и҃, и҆ ст҃а́гѡ на д҃. а҆́ще ст҃ы́й на ѕ҃: канѡ́нъ пра́здни на со
і҆рмосо́мъ на ѕ҃: и҆ ст҃а́гѡ на ѕ҃: а҆́ще два̀ ст҃ы́хъ на и҃. ~По г҃-й пѣ́сни
конда́къ ст҃а́гѡ, и҆лѝ ст҃ы́хъ, и҆ сѣда́ленъ є҆ди́ножды: сла́ва, и҆ ны́нѣ,
пра́здника. ~По ѕ҃-й пѣ́сни, конда́къ и҆ і҆́косъ пра́здника. ~А҆́ще ли ст҃ы́й на
ѕ҃: въ попра́зднствахъ, по г҃-й пѣ́сни конда́къ и҆ і҆́косъ пра́здника: и҆
сѣда́ленъ ст҃а́гѡ два́жды, сла́ва, и҆ ны́нѣ, пра́здника. ~По ѕ҃-й пѣ́сни
конда́къ и҆ і҆́косъ ст҃а́гѡ, свѣти́ленъ ст҃а́гѡ два́жды, сла́ва, и҆ ны́нѣ,
пра́здника. ~На стїхо́внѣ стїхи̑ры пра́здника, сла́ва, ст҃а́гѡ, а҆́ще є҆́сть, и҆
ны́нѣ, пра́здника.

=На часѣ́хъ= тропа́рь пра́здника и҆ ст҃а́гѡ, конда́къ пра́здника є҆ди́нъ на
всѣ́хъ часѣ́хъ.

=На лїтꙋргі́и= бл҃жє́нна пра́здника на д҃, и҆ ст҃а́гѡ на д҃. прокі́менъ и҆
прича́стенъ пра́здника, и҆ ст҃а́гѡ, а҆́ще є҆́сть: а҆пⷭ҇лъ и҆ є҆ѵⷢ҇лїе днѐ, и҆
ст҃а́гѡ, а҆́ще є҆́сть.

