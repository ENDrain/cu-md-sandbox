<<сн҃ѳ: 517>>

=Прокі́мени, а҆пⷭ҇ли и҆ а҆ллилꙋїа́рє, на всѧ́кꙋ потре́бꙋ разли́чнїи.=

=На ѡ҆сщ҃е́нїе є҆ле́а, се́дмь і҆ере́євъ. Пе́рвый і҆ере́й глаго́летъ:
Прокі́менъ, гла́съ а҃:= Бꙋ́ди гдⷭ҇и млⷭ҇ть твоѧ̀ на на́съ, ꙗ҆́коже ᲂу҆пова́хомъ
на тѧ̀. =Сті́хъ:= Ра́дꙋйтесѧ пра́веднїи ѡ҆ гдⷭ҇ѣ, пра̑вымъ подоба́етъ похвала̀.
=А҆по́столъ ѿ і҆а́кѡвлѧ посла́нїѧ, зача́ло н҃з. А҆ллилꙋ́їа, гла́съ и҃:= Ми́лость
и҆ сꙋ́дъ воспою̀ тебѣ̀ гдⷭ҇и. =Вторы́й і҆ере́й глаго́летъ: Прокі́менъ, гла́съ
в҃:= Крѣ́пость моѧ̀ и҆ пѣ́нїе моѐ гдⷭ҇ь, и҆ бы́сть мнѣ̀ во спасе́нїе. =Сті́хъ:=
Наказꙋ́ѧ наказа́ мѧ гдⷭ҇ь, сме́рти же не предаде́ мѧ. =А҆пⷭ҇лъ къ ри́млѧнѡмъ,
зача́ло рѕ҃і. А҆ллилꙋ́їа, гла́съ є҃:= Млⷭ҇ти твоѧ̀ гдⷭ҇и, во вѣ́къ воспою̀.
=Тре́тїй і҆ере́й глаго́летъ: Прокі́менъ, гла́съ г҃:= Гдⷭ҇ь просвѣще́нїе моѐ и҆
сп҃си́тель мо́й, когѡ̀ ᲂу҆бою́сѧ; =Сті́хъ:= Гдⷭ҇ь защи́титель живота̀ моегѡ̀, ѿ
когѡ̀ ᲂу҆страшꙋ́сѧ; =А҆пⷭ҇лъ къ корі́нѳѧнѡмъ, зача́ло рн҃г. А҆ллилꙋ́їа, гла́съ
в҃:= На тѧ̀ гдⷭ҇и ᲂу҆пова́хъ, да не постыжꙋ́сѧ во вѣ́къ. =Четве́ртый і҆ере́й
глаго́летъ: Прокі́менъ, гла́съ д҃:= Во́ньже а҆́ще де́нь призовꙋ́ тѧ, ско́рѡ
ᲂу҆слы́ши мѧ̀. =Сті́хъ:= Гдⷭ҇и, ᲂу҆слы́ши моли́твꙋ мою̀, и҆ во́пль мо́й къ тебѣ̀
да прїи́детъ. =А҆пⷭ҇лъ къ корі́нѳѧнѡмъ, зача́ло рп҃в ѿ полꙋ̀. А҆ллилꙋ́їа, гла́съ
в҃:= Терпѧ̀ потерпѣ́хъ гдⷭ҇а, и҆ внѧ́тъ мѝ. =Пѧ́тый і҆ере́й глаго́летъ:
Прокі́менъ, гла́съ є҃:= Ты̀ гдⷭ҇и сохрани́ши ны̀, и҆ соблюде́ши ны̀ ѿ ро́да
сегѡ̀, и҆ во вѣ́къ. =Сті́хъ:= Спаси́ мѧ гдⷭ҇и, ꙗ҆́кѡ ѡ҆скꙋдѣ̀ преподо́бный.
=А҆пⷭ҇лъ къ корі́нѳѧнѡмъ, зача́ло рѯ҃и. А҆ллилꙋ́їа, гла́съ є҃:= Ми́лѡсти твоѧ̀
гдⷭ҇и во вѣ́къ воспою̀. <<сн҃ѳ ѡ҆б.: 518>> =Шесты́й і҆ере́й глаго́летъ:
Прокі́менъ, гла́съ ѕ҃:= Поми́лꙋй мѧ̀ бж҃е, по вели́цѣй млⷭ҇ти твое́й. =Сті́хъ:=
Се́рдце чи́сто сози́жди во мнѣ̀ бж҃е, и҆ дꙋ́хъ пра́въ ѡ҆бновѝ во ᲂу҆тро́бѣ
мое́й. =А҆пⷭ҇лъ къ гала́тѡмъ, зача́ло сг҃і. А҆ллилꙋ́їа, гла́съ ѕ҃:= Бл҃же́нъ
мꙋ́жъ боѧ́йсѧ гдⷭ҇а, въ за́повѣдехъ є҆гѡ̀ восхо́щетъ ѕѣлѡ̀. =Седмы́й і҆ере́й
глаго́летъ прокі́менъ, гла́съ з҃:= Гдⷭ҇и, да не ꙗ҆́ростїю твое́ю ѡ҆бличи́ши
менѐ, нижѐ гнѣ́вомъ твои́мъ нака́жеши менѐ. =Сті́хъ:= Поми́лꙋй мѧ̀ гдⷭ҇и, ꙗ҆́кѡ
не́мощенъ є҆́смь. =А҆пⷭ҇лъ къ солꙋ́нѧнѡмъ, зача́ло сѻ҃г. А҆ллилꙋ́їа, гла́съ з҃:=
Оу҆слы́шитъ тѧ̀ гдⷭ҇ь въ де́нь печа́ли, защи́титъ тѧ̀ и҆́мѧ бг҃а і҆а́кѡвлѧ.

=А҆́ѵгꙋста въ а҃ де́нь на ѡ҆сщ҃е́нїе воды̀. Прокі́менъ, гла́съ г҃:= Гдⷭ҇ь
просвѣще́нїе моѐ, и҆ сп҃си́тель мо́й, когѡ̀ ᲂу҆бою́сѧ; =Сті́хъ:= Гдⷭ҇ь
защи́титель живота̀ моегѡ̀, ѿ когѡ̀ ᲂу҆страшꙋ́сѧ; =А҆пⷭ҇лъ ко є҆вре́ємъ, зача́ло
т҃ѕ. А҆ллилꙋ́їа, гла́съ ѕ҃:= Ѿры́гнꙋ срⷣце моѐ сло́во бл҃го. =Сті́хъ:= Глаго́лю
а҆́зъ дѣла̀ моѧ̀ цр҃е́ви.

=На ѡ҆сщ҃е́нїе цр҃кве. Прокі́менъ, гла́съ д҃:= До́мꙋ твоемꙋ̀ подоба́етъ ст҃ы́нѧ
гдⷭ҇и, въ долготꙋ̀ дні́й. =Сті́хъ:= Гдⷭ҇ь воцр҃и́сѧ, въ лѣ́потꙋ ѡ҆блече́сѧ,
ѡ҆блече́сѧ гдⷭ҇ь въ си́лꙋ и҆ препоѧ́сасѧ. =А҆пⷭ҇лъ ко є҆вре́ємъ, зача́ло т҃з.
А҆ллилꙋ́їа, гла́съ а҃:= Ѡ҆снова̑нїѧ є҆гѡ̀ на гора́хъ ст҃ы́хъ, лю́битъ гдⷭ҇ь
врата̀ сїѡ́нѧ па́че всѣ́хъ селе́нїй і҆а́кѡвлихъ. =Сті́хъ:= Пресла̑внаѧ
глаго́лашасѧ ѡ҆ тебѣ̀, гра́де бж҃їй. =Прича́стный:= Гдⷭ҇и, возлюби́хъ
бл҃голѣ́пїе до́мꙋ твоегѡ̀, и҆ мѣ́сто селе́нїѧ сла́вы твоеѧ̀. =А҆ллилꙋ́їа,
три́жды.=

=На ѡ҆снова́нїе и҆ на ѡ҆бновле́нїе гра́да. Прокі́менъ, гла́съ д҃:= До́мꙋ
твоемꙋ̀ подоба́етъ ст҃ы́нѧ гдⷭ҇и, въ долготꙋ̀ дні́й. =Сті́хъ:= И҆́бо ᲂу҆твердѝ
вселе́ннꙋю, ꙗ҆́же не подви́житсѧ. =А҆пⷭ҇лъ въ дѣѧ́нїихъ, зача́ло м҃ ѿ полꙋ̀.
А҆ллилꙋ́їа, гла́съ в҃:= Ѡ҆снова̑нїѧ є҆гѡ̀ на гора́хъ ст҃ы́хъ, лю́битъ гдⷭ҇ь
врата̀ сїѡ́нѧ па́че всѣ́хъ селе́нїй і҆а́кѡвлихъ. =Сті́хъ:= Пресла̑внаѧ
глаго́лашасѧ ѡ҆ тебѣ̀ гра́де бж҃їй. =Прича́стный:= Гдⷭ҇и, возлюби́хъ бл҃голѣ́пїе
<<с҃ѯ: 519>> до́мꙋ твоегѡ̀, и҆ мѣ́сто селе́нїѧ сла́вы твоеѧ̀.

=Послѣ́дованїе въ бездо́ждїе. Прокі́менъ, гла́съ д҃:= Бразды̑ земны́ѧ ᲂу҆по́й,
и҆ ᲂу҆мно́жи жи̑та є҆ѧ̀. =Сті́хъ:= Въ ка́плѧхъ є҆ѧ̀ возвесели́тсѧ возсїѧ́ющи.
=А҆пⷭ҇лъ і҆а́кѡвлѧ посла́нїѧ, зача́ло н҃з. А҆ллилꙋ́їа, гла́съ и҃:= Бл҃гослови́ши
вѣне́цъ лѣ́та бл҃гости твоеѧ̀, и҆ полѧ̀ твоѧ̀ и҆спо́лнѧтсѧ тꙋ́ка. =Сті́хъ:=
Разботѣ́ютъ кра̑снаѧ пꙋсты́ни, и҆ ра́достїю хо́лми препоѧ́шꙋтсѧ. =Прича́стный:=
Ча́шꙋ спасе́нїѧ прїимꙋ̀:

=Во вре́мѧ безве́дрїѧ. Прокі́менъ, гла́съ д҃:= Спаси́ мѧ бж҃е, ꙗ҆́кѡ внидо́ша
во́ды до дꙋшѝ моеѧ̀. =Сті́хъ:= Оу҆глѣбо́хъ въ тимѣ́нїи глꙋбины̀, и҆ нѣ́сть
постоѧ́нїѧ. =А҆по́столъ къ ри́млѧнѡмъ, зача́ло ч҃и. А҆ллилꙋ́їа, гла́са:= Спаси́
мѧ ѿ бре́нїѧ, да не ᲂу҆глѣ́бнꙋ, и҆ ѿ глꙋбо́кихъ во́дъ. =Сті́хъ:= Да не потопи́тъ
менѐ бꙋ́рѧ водна́ѧ, нижѐ да пожре́тъ менѐ глꙋбина̀.

=Во стра́хъ трꙋ́са. Прокі́менъ, гла́съ и҃:= Гдⷭ҇и, да не ꙗ҆́ростїю твое́ю
ѡ҆бличи́ши менѐ: =Сті́хъ:= Не ѿвратѝ лица̀ твоегѡ̀ ѿ ѻ҆́трока твоегѡ̀. =А҆пⷭ҇лъ
ко є҆вре́ємъ, зача́ло тл҃а ѿ полꙋ̀. А҆ллилꙋ́їа, гла́съ є҃:= Бж҃е, ѿри́нꙋлъ ны̀
є҆сѝ, и҆ низложи́лъ є҆сѝ на́съ. =Сті́хъ:= Стрѧ́слъ є҆сѝ зе́млю, и҆ смꙋти́лъ є҆сѝ
ю҆̀: и҆сцѣлѝ сокрꙋше́нїе є҆ѧ̀, ꙗ҆́кѡ подви́жесѧ. =Прича́стный:= Призира́ѧй на
зе́млю, и҆ творѧ́й ю҆̀ трѧсти́сѧ.

=Послѣ́дованїе за лю́ди во вре́мѧ бра́ни. Прокі́менъ, гла́съ д҃:= Гдⷭ҇и, си́лою
твое́ю возвесели́тсѧ цр҃ь, и҆ ѡ҆ спасе́нїи твое́мъ возра́дꙋетсѧ ѕѣлѡ̀. =Сті́хъ:=
Жела́нїе срⷣца є҆гѡ̀ да́лъ є҆сѝ є҆мꙋ̀, и҆ хотѣ́нїѧ ᲂу҆стнꙋ̀ є҆гѡ̀ нѣ́си лиши́лъ
є҆го̀. =А҆пⷭ҇лъ ко є҆фесе́ємъ, зача́ло сл҃г. А҆ллилꙋ́їа, гла́съ в҃:= Оу҆слы́шитъ
тѧ̀ гдⷭ҇ь въ де́нь печа́ли, защи́титъ тѧ̀ и҆́мѧ бг҃а і҆а́кѡвлѧ. =Сті́хъ:= Гдⷭ҇и,
спасѝ цр҃ѧ̀, и҆ ᲂу҆слы́ши ны̀, во́ньже а҆́ще де́нь призове́мъ тѧ̀.
=Прича́стный:= Хвали́те гдⷭ҇а съ нб҃съ:

=Въ наше́ствїи бра́ни. Прокі́менъ, гла́съ а҃:= Гдⷭ҇ь крѣ́покъ и҆ си́ленъ, гдⷭ҇ь
си́ленъ въ бра́ни. =Сті́хъ:= Гдⷭ҇нѧ землѧ̀ и҆ и҆сполне́нїе є҆ѧ̀, вселе́ннаѧ и҆
всѝ живꙋ́щїи на не́й. =А҆пⷭ҇лъ ко= <<с҃ѯ ѡ҆б.: 520>> =є҆фесе́ємъ, зача́ло с҃к.
А҆ллилꙋ́їа, гла́съ и҃:= Гдⷭ҇ь си́лъ съ на́ми, застꙋ́пникъ на́шъ бг҃ъ і҆а́кѡвль.
=Сті́хъ:= Бг҃ъ на́мъ прибѣ́жище и҆ си́ла, помо́щникъ въ ско́рбехъ, ѡ҆брѣ́тшихъ
ны̀ ѕѣлѡ̀. =Прича́стный:= Хвали́те гдⷭ҇а съ нб҃съ:

=Въ наше́ствїи ва̑рваръ. Прокі́менъ, гла́съ д҃:= Да воскрⷭ҇нетъ бг҃ъ, и҆
расточа́тсѧ вразѝ є҆гѡ̀. =Сті́хъ:= Ꙗ҆́кѡ и҆счеза́етъ ды́мъ, да и҆сче́знꙋтъ.
=А҆пⷭ҇лъ ко є҆фесе́ємъ, зача́ло с҃к. А҆ллилꙋ́їа, сті́хъ:= Гдⷭ҇ь сокрꙋша́ѧй
бра̑ни: =Прича́стный:= Гдⷭ҇ь крѣ́покъ и҆ си́ленъ, гдⷭ҇ь си́ленъ въ бра́ни.

=Въ запале́нїи ѻ҆гнѧ̀. Прокі́менъ, гла́съ а҃:= Бꙋ́ди гдⷭ҇и млⷭ҇ть твоѧ̀ на
на́съ, ꙗ҆́коже ᲂу҆пова́хомъ на тѧ̀. =Сті́хъ:= Сѐ ѻ҆́чи гдⷭ҇ни на боѧ́щыѧсѧ
є҆гѡ̀, и҆ ᲂу҆пова́ющыѧ на млⷭ҇ть є҆гѡ̀. =А҆пⷭ҇лъ ко є҆вре́ємъ, зача́ло тл҃в.
А҆ллилꙋ́їа.= Ще́дръ и҆ ми́лостивъ гдⷭ҇ь всѣ́мъ призыва́ющымъ є҆го̀.

=Над̾ болѧ́щимъ. Прокі́менъ, гла́съ а҃:= А҆́зъ рѣ́хъ: гдⷭ҇и, поми́лꙋй мѧ̀,
и҆сцѣлѝ дꙋ́шꙋ мою̀, ꙗ҆́кѡ согрѣши́хъ тебѣ̀. =Сті́хъ:= Бл҃же́нъ разꙋмѣва́ѧй на
ни́ща и҆ ᲂу҆бо́га, въ де́нь лю́тъ и҆зба́витъ є҆го̀ гдⷭ҇ь. =А҆пⷭ҇лъ і҆а́кѡвлѧ
посла́нїѧ, зача́ло н҃з. А҆ллилꙋ́їа, гла́съ и҃:= При́зри на мѧ̀, и҆ поми́лꙋй мѧ̀.
=Прича́стный:= Ча́шꙋ спасе́нїѧ прїимꙋ̀:

=На постриже́нїе мона́хѡвъ. Прокі́менъ, гла́съ г҃:= Гдⷭ҇ь просвѣще́нїе моѐ и҆
сп҃си́тель мо́й, когѡ̀ ᲂу҆бою́сѧ; =Сті́хъ:= Гдⷭ҇ь защи́титель живота̀ моегѡ̀, ѿ
когѡ̀ ᲂу҆страшꙋ́сѧ, =А҆пⷭ҇лъ къ є҆фесе́ємъ, зача́ло сл҃г. А҆ллилꙋ́їа, гла́съ
а҃:= Се́й ни́щїй воззва̀, и҆ гдⷭ҇ь ᲂу҆слы́ша и҆̀, и҆ ѿ всѣ́хъ скорбе́й є҆гѡ̀
спасѐ и҆̀. =Прича́стный:= Ча́шꙋ спасе́нїѧ прїимꙋ̀:

=На креще́нїе чл҃вѣ́кѡвъ. Прокі́менъ, гла́съ г҃:= Гдⷭ҇ь просвѣще́нїе моѐ и҆
сп҃си́тель мо́й, когѡ̀ ᲂу҆бою́сѧ; =Сті́хъ:= Гдⷭ҇ь защи́титель живота̀ моегѡ̀, ѿ
когѡ̀ ᲂу҆страшꙋ́сѧ; =А҆пⷭ҇лъ къ ри́млѧнѡмъ, зача́ло ч҃а.=

=Во вре́мѧ бра́ка. Прокі́менъ, гла́съ и҃:= Положи́лъ є҆сѝ на глава́хъ и҆́хъ
вѣнцы̀, ѿ ка́меней честны́хъ: живота̀ проси́ша <<сѯ҃а: 521>> ᲂу҆ тебѐ, и҆ да́лъ
є҆сѝ и҆̀мъ. =Сті́хъ:= Ꙗ҆́кѡ да́си и҆̀мъ благослове́нїе во вѣ́къ вѣ́ка,
возвесели́ши ѧ҆̀ ра́достїю съ лице́мъ твои́мъ. =А҆пⷭ҇лъ къ є҆фесе́ємъ, зача́ло
с҃л. А҆ллилꙋ́їа, гла́съ є҃: Сті́хъ:= Ты̀ гдⷭ҇и сохрани́ши ны̀, и҆ соблюде́ши ны̀
ѿ ро́да сегѡ̀ и҆ во вѣ́къ.

=На погребе́нїе мїрѧ́нъ. Прокі́менъ, гла́съ ѕ҃:= Бл҃же́нъ пꙋ́ть, во́ньже
и҆́деши дне́сь дꙋшѐ, ꙗ҆́кѡ ᲂу҆гото́васѧ тебѣ̀ мѣ́сто ᲂу҆покое́нїѧ. =Сті́хъ:=
Ѡ҆брати́сѧ дꙋшѐ моѧ̀, въ поко́й тво́й, ꙗ҆́кѡ гдⷭ҇ь бл҃годѣ́йствова тѧ̀. =А҆пⷭ҇лъ
къ солꙋ́нѧнѡмъ, зача́ло с҃ѻ. А҆ллилꙋ́їа.= Блаже́нъ, є҆го́же и҆збра́лъ и҆ прїѧ́лъ
є҆сѝ гдⷭ҇и.

=На погребе́нїе мона́хѡвъ. Прокі́менъ, гла́съ ѕ҃:= Бл҃же́нъ пꙋ́ть, во́ньже
и҆́деши, бра́те, дне́сь, ꙗ҆́кѡ ᲂу҆гото́васѧ тебѣ̀ мѣ́сто поко́ѧ. =Сті́хъ:=
Ѡ҆брати́сѧ дꙋшѐ моѧ̀, въ поко́й тво́й, ꙗ҆́кѡ гдⷭ҇ь бл҃годѣ́йствова тѧ̀. =А҆пⷭ҇лъ
къ солꙋ́нѧнѡмъ, зача́ло с҃ѻ. А҆ллилꙋ́їа, гла́съ ѕ҃:= Бл҃же́нъ, є҆го́же и҆збра́лъ
и҆ прїѧ́лъ є҆сѝ гдⷭ҇и.

=На погребе́нїе сщ҃е́нникѡвъ. Прокі́менъ, гла́съ ѕ҃:= Бл҃же́нъ пꙋ́ть, во́ньже
и҆́деши дне́сь дꙋшѐ, ꙗ҆́кѡ ᲂу҆гото́васѧ тебѣ̀ мѣ́сто ᲂу҆покое́нїѧ. =Сті́хъ:=
Ѡ҆брати́сѧ, дꙋшѐ моѧ̀, въ поко́й тво́й, ꙗ҆́кѡ гдⷭ҇ь бл҃годѣ́йствова тѧ̀.
=А҆пⷭ҇лъ къ солꙋ́нѧнѡмъ, зача́ло с҃ѻ. А҆ллилꙋ́їа, гла́съ ѕ҃:= Бл҃же́нъ, є҆го́же
и҆збра́лъ и҆ прїѧ́лъ є҆сѝ гдⷭ҇и. =Вторы́й прокі́менъ, гла́съ ѕ҃:= Бл҃же́нъ,
є҆го́же и҆збра́лъ и҆ прїѧ́лъ є҆сѝ гдⷭ҇и. =Сті́хъ:= Тебѣ̀ подоба́етъ пѣ́снь бж҃е
въ сїѡ́нѣ. =А҆пⷭ҇лъ къ ри́млѧнѡмъ, зача́ло п҃ѳ. А҆ллилꙋ́їа, гла́съ ѕ҃:=
Бл҃же́нъ, є҆го́же и҆збра́лъ и҆ прїѧ́лъ є҆сѝ гдⷭ҇и. =Тре́тїй прокі́менъ, гла́съ
ѕ҃:= Бл҃же́нъ, є҆го́же и҆збра́лъ и҆ прїѧ́лъ є҆сѝ гдⷭ҇и. =Сті́хъ:= Па́мѧть є҆гѡ̀
въ ро́дъ и҆ ро́дъ. =А҆пⷭ҇лъ къ корі́нѳѧнѡмъ, зача́ло рн҃и. А҆ллилꙋ́їа. Сті́хъ:=
Бл҃же́нъ, є҆го́же и҆збра́лъ и҆ прїѧ́лъ є҆сѝ гдⷭ҇и. =Четве́ртый прокі́менъ,
гла́съ ѕ҃:= Дꙋша̀ є҆гѡ̀ во бл҃ги́хъ водвори́тсѧ. =Сті́хъ:= Къ тебѣ̀ гдⷭ҇и
воззовꙋ̀: =А҆пⷭ҇лъ къ корі́нѳѧнѡмъ, зача́ло р҃ѯ. А҆ллилꙋ́їа.= Бл҃же́нъ мꙋ́жъ
боѧ́йсѧ гдⷭ҇а. =Сті́хъ:= Си́льно на землѝ бꙋ́детъ сѣ́мѧ є҆гѡ̀: =Пѧ́тый
прокі́менъ, гла́съ ѕ҃:= Бл҃же́нъ, <<сѯ҃а ѡ҆б.: 522>> є҆го́же и҆збра́лъ и҆
прїѧ́лъ є҆сѝ гдⷭ҇и. =Сті́хъ:= Дꙋша̀ є҆гѡ̀ во бл҃ги́хъ водвори́тсѧ. =А҆пⷭ҇лъ къ
ри́млѧнѡмъ зача́ло рг҃і. А҆ллилꙋ́їа, гла́съ ѕ҃:= Бл҃же́нъ, є҆го́же и҆збра́лъ и҆
прїѧ́лъ є҆сѝ гдⷭ҇и. =Сті́хъ:= Дꙋша̀ є҆гѡ̀ во бл҃ги́хъ водвори́тсѧ.

=На погребе́нїи младе́нцєвъ. Прокі́менъ, гла́съ ѕ҃:= Бл҃же́нъ пꙋ́ть, во́ньже
по́йдеши дꙋшѐ, ꙗ҆́кѡ ᲂу҆гото́васѧ тебѣ̀ мѣ́сто ᲂу҆покое́нїѧ. =Сті́хъ:=
Ѡ҆брати́сѧ дꙋшѐ моѧ̀, въ поко́й тво́й: =А҆пⷭ҇лъ къ корі́нѳѧнѡмъ, зача́ло рѯ҃в.
А҆ллилꙋ́їа. Сті́хъ:= Бл҃же́нъ, є҆го́же и҆збра́лъ и҆ прїѧ́лъ є҆сѝ гдⷭ҇и.
=Сті́хъ:= Дꙋша̀ є҆гѡ̀ во благи́хъ водвори́тсѧ.

=Послѣ́дованїе въ ми́ръ. Прокі́менъ, гла́съ д҃:= Ми́ръ мно́гъ лю́бѧщымъ тѧ̀,
гдⷭ҇и. =Сті́хъ:= Ча́ѧхъ бг҃а спаса́ющагѡ мѧ̀. =А҆пⷭ҇лъ ко є҆фесе́ємъ, зача́ло
ск҃а. А҆ллилꙋ́їа, гла́съ д҃:= Вопроси́те ꙗ҆̀же ѡ҆ ми́рѣ і҆ерꙋсали́ма.
=Прича́стный:= Ча́шꙋ спасе́нїѧ:

