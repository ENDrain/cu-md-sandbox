Оу҆ста́въ ѡ҆ ѱалти́ри,

ка́кѡ до́лжно є҆́сть глаго́лати во всѐ лѣ́то.

Ѿ недѣ́ли а҆нтїпа́схи, ꙗ҆́же є҆́сть ѳѡмина̀, и҆ до ѿда́нїѧ воздви́женїѧ
чⷭ҇тна́гѡ и҆ животворѧ́щагѡ крⷭ҇та̀ гдⷭ҇нѧ, начина́емъ стїхологиса́ти ѱалти́рь
си́це:

Въ сꙋббѡ́тꙋ свѣ́тлыѧ недѣ́ли ве́чера, глаго́лемъ а҃-ю каѳі́смꙋ, Бл҃же́нъ мꙋ́жъ:

Въ недѣ́лю на ᲂу҆́трени, каѳі́сма в҃-ѧ, г҃-ѧ, а҆ з҃і-ю каѳі́смꙋ въ сїю̀ недѣ́лю
не глаго́лемъ, зане́же пое́тсѧ полѷеле́й.

Въ про́чыѧ же воскрⷭ҇ныѧ дни̑, є҆гда̀ не пое́тсѧ полѷеле́й, на ᲂу҆́трени
глаго́лемъ каѳі́смꙋ з҃і-ю съ тропарѝ є҆ѧ̀.

[зрѝ] А҆́ще же прилꙋчи́тсѧ въ недѣ́лю пра́здникъ гдⷭ҇скїй, и҆лѝ бцⷣы, и҆лѝ
пра́зднꙋемагѡ ст҃а́гѡ, по двꙋ̀ каѳі́смахъ полѷеле́й, и҆ по велича́нїи не пѣ́вше
Сла́ва, и҆ ны́нѣ, и҆ А҆ллилꙋ́їа, пое́мъ тропарѝ: А҆́гг҃льскїй собо́ръ: и҆ по
є҆ктенїѝ сѣда́льны пра́здника, и҆лѝ ст҃а́гѡ.

Въ недѣ́лю ве́чера, во ве́сь го́дъ никогда́же глаго́летсѧ ѱалти́рь.

А҆́ще ли же прилꙋчи́тсѧ празднество̀, тогда̀ пое́мъ, Бл҃же́нъ мꙋ́жъ: а҃-й
а҆нтїфѡ́нъ.

Въ понедѣ́льникъ на ᲂу҆́трени, каѳі́сма д҃-ѧ, є҃-ѧ. На вече́рни, каѳі́сма ѕ҃-ѧ.

Во вто́рникъ на ᲂу҆́трени, каѳі́сма з҃-ѧ, и҃-ѧ. На вече́рни, каѳі́сма ѳ҃-ѧ.

Въ сре́дꙋ на ᲂу҆́трени, каѳі́сма і҃-ѧ, а҃і-ѧ. На вече́рни, каѳі́сма в҃і-ѧ.

Въ четверто́къ на ᲂу҆́трени, каѳі́сма г҃і-ѧ, д҃і-ѧ. На Вече́рни, каѳі́сма
є҃і-ѧ.

Въ пѧто́къ на ᲂу҆́трени, каѳі́сма ѳ҃і-ѧ, к҃-ѧ. На вече́рни, каѳі́сма и҃і-ѧ.

Въ сꙋббѡ́тꙋ на ᲂу҆́трени, каѳі́сма ѕ҃і-ѧ, з҃і-ѧ.

На полꙋ́нощницѣ же въ понедѣ́льникъ, во вто́рникъ, въ сре́дꙋ, въ четверто́къ,
въ пѧто́къ, во ве́сь го́дъ глаго́лемъ каѳі́смꙋ з҃і-ю: Бл҃же́ни непоро́чнїи: Въ
сꙋббѡ́тꙋ же на полꙋ́нощницѣ всегда̀ глаго́лемъ каѳі́смꙋ ѳ҃- ю: Тебѣ̀ подоба́етъ:

По ѿда́нїи же воздви́женїѧ чⷭ҇тна́гѡ крⷭ҇та̀, ѿ к҃в-гѡ днѐ мцⷭ҇а септе́мврїа,
до к҃-гѡ днѐ мцⷭ҇а деке́мврїа, начина́емъ ѱалти́рь глаго́лати си́це:

Въ сꙋббѡ́тꙋ на вече́рни, каѳі́сма а҃-ѧ, Бл҃же́нъ мꙋ́жъ:

Въ недѣ́лю на ᲂу҆́трени, каѳі́сма в҃-ѧ, г҃-ѧ: прилага́емъ же и҆ полѷеле́й,
си́рѣчь многомлⷭ҇тиво, ѱало́мъ рл҃д: Хвали́те и҆́мѧ гдⷭ҇не: и҆ рл҃є:
И҆сповѣ́дайтесѧ гдⷭ҇еви: И҆ а҆́бїе тропарѝ: А҆́гг҃льскїй собо́ръ: и҆ ѵ҆пакоѝ
гла́са.

А҆́ще же бꙋ́детъ гдⷭ҇скїй пра́здникъ, и҆лѝ бцⷣы, и҆лѝ нѣ́кїй ст҃ы́й
пра́зднꙋемый въ недѣ́лю, тогда̀ по ѱалмѣ́хъ: Хвали́те и҆́мѧ гдⷭ҇не: и҆
И҆сповѣ́дайтесѧ гдⷭ҇еви: пра́здникꙋ велича́нїе, и҆ ѱало́мъ и҆збра́нный, и҆
тропарѝ, А҆́гг҃льскїй собо́ръ: и҆ сѣда́льны пра́здника.

Въ понедѣ́льникъ по воздви́женїи, на ᲂу҆́трени, каѳі́сма д҃-ѧ, є҃-ѧ, ѕ҃-ѧ: а҆
на вече́рни во всю̀ седми́цꙋ глаго́лемъ каѳі́смꙋ и҃і-ю.

Во вто́рникъ на ᲂу҆́трени, каѳі́сма з҃-ѧ, и҃-ѧ, ѳ҃-ѧ.

Въ сре́дꙋ на ᲂу҆́трени, каѳі́сма і҃-ѧ, а҃і-ѧ, в҃і-ѧ.

Въ четверто́къ, на ᲂу҆́трени, каѳі́сма г҃і-ѧ, д҃і-ѧ, є҃і-ѧ.

Въ пѧто́къ, на ᲂу҆́трени, каѳі́сма ѳ҃і-ѧ, к҃-ѧ.

Въ сꙋббѡ́тꙋ, на ᲂу҆́трени, каѳі́сма ѕ҃і-ѧ, з҃і-ѧ.

Є҆гда́ же прилꙋчи́тсѧ въ тѣ̀ дни̑ празднество̀, въ ни́хже глаго́летсѧ на
ᲂу҆́трени по г҃ каѳі́смы, и҆ тогда̀ глаго́лемъ на ᲂу҆́трени двѣ̀ каѳі́смы, а҆
г҃-ю рѧдовꙋ́ю на вече́рни. Ꙗ҆́кѡ во все́мъ ѻ҆́бщемъ ᲂу҆ста́вѣ, ѿ к҃в-гѡ днѐ
септе́мврїа мцⷭ҇а, повелѣва́етъ начина́ти на ᲂу҆́трени каѳі́смы трѝ: здѣ́ же ѿ
недѣ́ли, ꙗ҆́же по воздви́женїи, є҆́же и҆ мни́тъ мѝ сѧ, и҆ поприлѣ́жнѣе ꙗ҆́кѡ да
ѿ недѣ́ли нача́ло взе́млетъ ѱалти́рь. А҆́ще ли ᲂу҆́бѡ пре́жде к҃-гѡ и҆лѝ по
к҃-мъ днѝ бꙋ́детъ недѣ́лѧ: всѧ́кѡ и҆ всегда̀ ѿ понедѣ́льника начина́емъ трѝ
каѳі́смы.

Ѿ к҃-гѡ же днѐ деке́мврїа мцⷭ҇а, до д҃і-гѡ і҆аннꙋа́рїа мцⷭ҇а, до́ндеже ѿда́стсѧ
пра́здникъ ст҃а́гѡ бг҃оѧвле́нїѧ.

Стїхологисꙋ́емъ па́ки ѱалти́рь, ꙗ҆́коже и҆ въ недѣ́лю а҆нтїпа́схи, ꙗ҆́же є҆́сть
ѳѡмина̀, по двѣ̀ каѳі́смы на ᲂу҆́трени: а҆ на вече́рни г҃-ю рѧдовꙋ́ю.

Ѿ пѧ́тагѡ же на́десѧть днѐ і҆аннꙋа́рїа мцⷭ҇а, до сꙋббѡ́ты, ꙗ҆́же є҆́сть пред̾
недѣ́лею ѡ҆ блꙋ́дномъ сы́нѣ, стїхологисꙋ́емъ па́ки на ᲂу҆́трени, по г҃ каѳі́смы,
а҆ на вече́рни и҃і-ю каѳі́смꙋ: Ко гдⷭ҇ꙋ внегда̀ скорбѣ́ти мѝ:

Въ двѣ́ же недѣ̑ли, въ мѧсопꙋ́стнꙋю и҆ сы́рнꙋю, стїхологисꙋ́емъ на ᲂу҆́трени по
двѣ̀ каѳі́смы, а҆ на вече́рни г҃-ю рѧдовꙋ́ю, ма́лагѡ ра́ди поко́ѧ бра́тїи.

Въ недѣ́лю же блꙋ́днагѡ, и҆ въ мѧсопꙋ́стнꙋю, и҆ въ сы́рнꙋю, на ᲂу҆́трени, по
ѱалмѣ́хъ, Хвали́те и҆́мѧ гдⷭ҇не: и҆ И҆сповѣ́дайтесѧ гдⷭ҇еви: припѣва́емъ и҆
тре́тїй ѱало́мъ рл҃ѕ: На рѣка́хъ вавѷлѡ́нскихъ, со а҆ллилꙋ́їею кра́сною. Та́же
тропарѝ: А҆́гг҃льскїй собо́ръ: и҆ ѵ҆пакоѝ гла́са.

Подоба́етъ вѣ́дати, ꙗ҆́кѡ ѿ сеѧ̀ сы́рныѧ недѣ́ли да́же до воздви́женїѧ
чⷭ҇тна́гѡ крⷭ҇та̀ ᲂу҆пражднѧ́етсѧ полѷеле́й, пое́тсѧ же то́кмѡ во бдѣ́нїихъ
влⷣчнихъ пра́здникѡвъ.

По ѿда́нїи же воздви́женїѧ чⷭ҇тна́гѡ и҆ животворѧ́щагѡ крⷭ҇та̀ гдⷭ҇нѧ, и҆ до
недѣ́ли сыропꙋ́стныѧ, кромѣ̀ предпра́зднства, и҆ попра́зднства ржⷭ҇тва̀
хрⷭ҇то́ва и҆ бг҃оѧвле́нїѧ, въ собо́рнѣй вели́цѣй цр҃кви, и҆ въ про́чїихъ
собо́рныхъ цр҃квахъ, въ воскрⷭ҇ныѧ дни̑ на ᲂу҆́трени пое́тсѧ полѷеле́й, ꙗ҆́коже
и҆ въ вели́кихъ пречⷭ҇тны́хъ ѻ҆би́телехъ.

=[зрѝ]= Оу҆ста́въ ѡ҆ ѱалти́ри, ка́кѡ до́лжно є҆́сть глаго́лати во ст҃ы́й
вели́кїй по́стъ:

Въ недѣ́лю а҃-ю, в҃-ю, г҃-ю, д҃-ю, ѕ҃-ю, ꙗ҆́кѡ да прочтꙋ́тсѧ всѧ̑ каѳі̑смы по
своемꙋ̀ вре́мени, а҆ не ѡ҆ста́нетсѧ ни є҆ди́на каѳі́сма. Въ сꙋббѡ́тꙋ на
вече́рни, каѳі́сма а҃-ѧ, Бл҃же́нъ мꙋ́жъ: Въ недѣ́лю на ᲂу҆́трени, каѳі́сма в҃-ѧ,
г҃-ѧ, з҃і-ѧ. Въ понедѣ́льникъ на ᲂу҆́трени, каѳі́сма д҃-ѧ, є҃-ѧ, ѕ҃-ѧ. На а҃-мъ
часѣ̀ каѳі́смы нѣ́сть. На часѣ́хъ каѳі́сма з҃-ѧ, и҃-ѧ, ѳ҃-ѧ. На вече́рни по всѧ̑
дни̑ въ си́хъ пѧтѝ дне́хъ глаго́летсѧ каѳі́сма и҃і-ѧ: Ко гдⷭ҇ꙋ внегда̀ скорбѣ́ти
мѝ:

Во вто́рникъ на ᲂу҆́трени, каѳі́сма і҃-ѧ, а҃і-ѧ, в҃і-ѧ. На а҃-мъ часѣ̀ каѳі́сма
г҃і-ѧ. На часѣ́хъ каѳі́сма д҃і- ѧ, є҃і-ѧ, ѕ҃і-ѧ.

Въ сре́дꙋ на ᲂу҆́трени, каѳі́сма ѳ҃і-ѧ, к҃-ѧ, а҃-ѧ. На а҃- мъ часѣ̀, каѳі́сма
в҃-ѧ. На часѣ́хъ, каѳі́сма г҃-ѧ, д҃-ѧ, є҃-ѧ.

Въ четверто́къ на ᲂу҆́трени, каѳі́сма ѕ҃-ѧ, з҃-ѧ, и҃-ѧ. На а҃-мъ часѣ̀ каѳі́сма
ѳ҃-ѧ. На часѣ́хъ, каѳі́сма і҃-ѧ, а҃і-ѧ, в҃і-ѧ.

Въ пѧто́къ на ᲂу҆́трени, каѳі́сма г҃і-ѧ, д҃і-ѧ, є҃і-ѧ. На а҃-мъ часѣ̀ нѣ́сть
каѳі́смы. На часѣ́хъ, каѳі́сма ѳ҃і-ѧ, к҃-ѧ. На ѳ҃-мъ часѣ̀ нѣ́сть каѳі́смы.

Въ сꙋббѡ́тꙋ на ᲂу҆́трени, каѳі́сма ѕ҃і-ѧ, з҃і-ѧ.

И҆ та́кѡ и҆спо́лнитсѧ ᲂу҆ста́въ ѱалти́ри.

=[зрѝ]= Оу҆ка́зъ ѡ҆ каѳі́смахъ пѧ́тыѧ недѣ́ли ст҃а́гѡ вели́кагѡ поста̀, ка́кѡ
глаго́лати.

Въ сꙋббѡ́тꙋ на вече́рни, каѳі́сма а҃-ѧ. Въ недѣ́лю на ᲂу҆́трени, каѳі́сма в҃-ѧ,
г҃-ѧ, з҃і-ѧ, а҆ на вече́рни каѳі́смы нѣ́сть.

Въ понедѣ́льникъ на ᲂу҆́трени, каѳі́сма д҃-ѧ, є҃-ѧ, ѕ҃-ѧ. На а҃-мъ часѣ̀
каѳі́смы нѣ́сть. На часѣ́хъ, каѳі́сма з҃- ѧ, и҃-ѧ, ѳ҃-ѧ. На вече́рни каѳі́сма
і҃-ѧ.

Во вто́рникъ на ᲂу҆́трени, каѳі́сма а҃і-ѧ, в҃і-ѧ, г҃і-ѧ. На пе́рвомъ часѣ̀
каѳі́сма д҃і-ѧ. На часѣ́хъ, каѳі́сма є҃і-ѧ, ѕ҃і-ѧ, и҃і-ѧ. На вече́рни, каѳі́сма
ѳ҃і-ѧ.

Въ сре́дꙋ на ᲂу҆́трени, каѳі́сма к҃-ѧ, а҃-ѧ, в҃-ѧ. На а҃-мъ часѣ̀ каѳі́сма
г҃-ѧ. На часѣ́хъ, каѳі́сма д҃-ѧ, є҃-ѧ, ѕ҃- ѧ. На вече́рни каѳі́сма з҃-ѧ.

Въ четверто́къ на ᲂу҆́трени, каѳі́сма и҃-ѧ. На а҃-мъ часѣ̀ каѳі́смы нѣ́сть. На
часѣ́хъ, каѳі́сма ѳ҃-ѧ, і҃-ѧ, а҃і-ѧ. На вече́рни каѳі́сма в҃і-ѧ.

Въ пѧто́къ на ᲂу҆́трени, каѳі́сма г҃і-ѧ, д҃і-ѧ, є҃і-ѧ. На пе́рвомъ часѣ̀
каѳі́смы нѣ́сть. На часѣ́хъ, каѳі́сма ѳ҃і-ѧ, к҃-ѧ. На ѳ҃-мъ часѣ̀ каѳі́смы
нѣ́сть. На вече́рни каѳі́сма и҃і-ѧ.

И҆ та́кѡ и҆спо́лнитсѧ ᲂу҆ста́въ ѱалти́ри.

Подоба́етъ вѣ́дати, ка́кѡ глаго́лати ѱалти́рь во ст҃ꙋ́ю вели́кꙋю седми́цꙋ
стрⷭ҇тны́ѧ недѣ́ли.

И҆звѣ́стно же да бꙋ́детъ, ꙗ҆́кѡ во ст҃ꙋ́ю вели́кꙋю седми́цꙋ сїю̀, є҆ди́ною
соверша́емъ ѱалти́рь въ цр҃кви.

Стїхологисꙋ́етъ же сѧ си́це:

Въ сꙋббѡ́тꙋ ла́заревꙋ на вече́рни, каѳі́сма а҃-ѧ.

Въ недѣ́лю цвѣтнꙋ́ю на ᲂу҆́трени, каѳі́сма в҃-ѧ, г҃-ѧ.

Въ понедѣ́льникъ на ᲂу҆́трени, каѳі́сма д҃-ѧ, є҃-ѧ, ѕ҃-ѧ. На пе́рвомъ часѣ̀
каѳі́смы нѣ́сть. На часѣ́хъ, каѳі́сма з҃-ѧ, и҃-ѧ. На ѳ҃-мъ часѣ̀ каѳі́смы
нѣ́сть. На вече́рни каѳі́сма и҃і-ѧ.

Во вто́рникъ на ᲂу҆́трени, каѳі́сма ѳ҃-ѧ, і҃-ѧ, а҃і-ѧ. На пе́рвомъ часѣ̀
каѳі́смы нѣ́сть. На часѣ́хъ, каѳі́сма в҃і-ѧ, г҃і-ѧ. На ѳ҃-мъ часѣ̀ каѳі́смы
нѣ́сть. На вече́рни каѳі́сма и҃і-ѧ.

Въ сре́дꙋ вели́кꙋю на ᲂу҆́трени каѳі́сма д҃і-ѧ, є҃і-ѧ, ѕ҃і-ѧ. На пе́рвомъ часѣ̀
каѳі́смы нѣ́сть. На часѣ́хъ, каѳі́сма ѳ҃і-ѧ, к҃-ѧ. Въ тꙋ́же сре́дꙋ на вече́рни
каѳі́сма и҃і-ѧ, без̾ покло́новъ.

И҆ та́кѡ ѿлага́етсѧ ѱалти́рь и҆ до сꙋббѡ́ты ѳѡмины̀. То́кмѡ пое́мъ въ сꙋббѡ́тꙋ
вели́кꙋю на ᲂу҆́трени каѳі́смꙋ з҃і-ю, съ припѣ́вы, на трѝ статїи̑.

