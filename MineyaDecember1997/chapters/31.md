<<620>>

=Мѣ́сѧца тогѡ́же въ л҃а-й де́нь.=

=Прпⷣбныѧ ма́тере на́шеѧ мела́нїи ри́млѧныни.=

~Предписа́сѧ же слꙋ́жба є҆ѧ̀ въ л҃ де́нь: зане́же пра́здникъ ѿдае́тсѧ въ л҃а
де́нь, и҆ пое́тсѧ всѧ̀ слꙋ́жба пра́здника є҆ди́нагѡ.

~Ве́черъ ѻ҆бы́чнаѧ каѳі́сма. ~На ~Гдⷭ҇и, воззва́хъ: стїхи̑ры на ѕ҃, поє́мыѧ на
са́мый пра́здникъ. Сла́ва, и҆ ны́нѣ, самогла́сна: ~А҆́ѵгꙋстꙋ
є҆динонача́льствꙋющꙋ: ~Прокі́менъ днѐ. ~Вхо́да нѣ́сть. ~Паремі́й не чте́мъ.
~Та́же: ~Сподо́би, гдⷭ҇и: и҆ є҆ктенїа̀: ~И҆спо́лнимъ вече́рнюю моли́твꙋ: ~На
стїхо́внѣ стїхи̑ры пра́здника, со стїхѝ и҆́хъ: Сла́ва, и҆ ны́нѣ, пра́здника. ~По
~Ны́нѣ ѿпꙋща́еши: и҆ по трист҃о́мъ тропа́рь пра́здника. Та́же, є҆ктенїа̀:
~Поми́лꙋй на́съ, бж҃е: и҆ ѿпꙋ́стъ. ~Ст҃а́го же, и҆́же на рѧдꙋ̀, помина́емъ на
ѿпꙋ́стѣ.

~Полꙋ́нощницꙋ пое́мъ по ѻ҆бы́чаю съ каѳі́смою, и҆ тропарѝ глаго́лемъ рѧдѡвы́ѧ,
и҆ моли́твꙋ глаго́лемъ: ~Помѧнѝ, гдⷭ҇и, въ наде́жди воскресе́нїѧ: и҆ ѿпꙋ́стъ.

~На ᲂу҆́трени, на ~Бг҃ъ гдⷭ҇ь: тропа́рь пра́здника три́жды. ~По каѳі́смахъ
сѣда́льны пра́здника, и҆ чте́нїе пра́здника. ~Канѡ́нъ <<621>> пе́рвый со
і҆рмосо́мъ на и҃: ~Дрꙋгі́й канѡ́нъ со і҆рмосо́мъ на ѕ҃: і҆рмосы̀ ѻ҆бою̀
канѡ́нѡвъ по два́жды. ~Катава́сїа, і҆рмо́съ пе́рвагѡ канѡ́на, на схо́дѣ. ~По
г҃-й пѣ́сни ѵ҆пакоѝ, гла́съ и҃: ~Нача́токъ ꙗ҆зы́кѡвъ: ~По ѕ҃-й пѣ́сни конда́къ
пра́здника и҆ і҆́косъ. ~На ѳ҃-й пѣ́сни ~Честнѣ́йшꙋю, не пое́мъ, но пое́мъ
припѣ́вы пра́здника, ꙗ҆́коже и҆ на са́мый пра́здникъ. ~Свѣти́ленъ пра́здника
є҆ди́ножды. Сла́ва, и҆ ны́нѣ, то́йже. ~На хвали́техъ стїхи̑ры пра́здника на д҃.
Сла́ва, гла́съ ѕ҃: ~Є҆гда̀ вре́мѧ: И҆ ны́нѣ, гла́съ в҃: ~Дне́сь хрⷭ҇то́съ въ
виѳлее́мѣ: =И҆= славосло́вїе вели́кое. ~По трист҃о́мъ тропа́рь пра́здника.
Є҆ктєнїѝ, и҆ ѿпꙋ́стъ, и҆ ѻ҆бы́чное и҆схожде́нїе въ притво́ръ. =И҆= ча́съ
пе́рвый. ~Тропа́рь и҆ конда́къ пра́здника.

~На лїтꙋргі́и бл҃жє́нна ѻ҆бои́хъ канѡ́нѡвъ пѣ́снь ѳ҃-ѧ, на и҃. А҆нтїфѡ́нѡвъ же
пра́здника не глаго́лемъ. ~По вхо́дѣ тропа́рь пра́здника: Сла́ва, и҆ ны́нѣ,
конда́къ пра́здника. Та́же, трист҃о́е. ~Прокі́менъ, а҆ллилꙋ́їа и҆ прича́стенъ
пра́здника. ~А҆пⷭ҇лъ и҆ є҆ѵⷢ҇лїе днѐ.

=🕅= =А҆́ще ли слꙋчи́тсѧ ѿда́нїе ржⷭ҇тва̀ хрⷭ҇то́ва въ недѣ́лю.=

~На ма́лѣй вече́рни, стїхи̑ры воскрⷭ҇ны и҆ бцⷣы по ѻ҆бы́чаю.

~На вели́цѣй вече́рни, каѳі́сма а҃: ~Блаже́нъ мꙋ́жъ: ~На ~Гдⷭ҇и, воззва́хъ:
стїхи̑ры воскрⷭ҇ны г҃, и҆ пра́здника д҃, гла́съ в҃: ~Прїиди́те, возра́дꙋемсѧ
гдⷭ҇еви: и҆ ст҃ы́хъ г҃. Сла́ва, ст҃ы́хъ, гла́съ ѕ҃: ~Па́мѧть соверша́емъ: И҆
ны́нѣ, пра́здника, гла́съ в҃: ~А҆́ѵгꙋстꙋ є҆динонача́льствꙋющꙋ на землѝ: ~Вхо́дъ,
прокі́менъ днѐ. ~На лїті́и стїхи̑ры пра́здника. Сла́ва, гла́съ є҃: ~Волсвѝ
персі́дстїи: И҆ ны́нѣ, гла́съ ѕ҃: ~Ликꙋ́ютъ а҆́гг҃ли: ~На стїхо́внѣ стїхи̑ры
воскрⷭ҇ны. Сла́ва, ст҃ы́хъ, гла́съ ѕ҃: ~Свѧще́нныхъ па́мѧть: И҆ ны́нѣ,
пра́здника. ~На благослове́нїи хлѣ́бѡвъ тропа́рь, ~Бцⷣе дв҃о: два́жды, и҆
ст҃ы́хъ є҆ди́ножды: ~Благовѣствꙋ́й, і҆ѡ́сифе: та́же чте́нїе въ посла́нїихъ
а҆пⷭ҇льскихъ.

~На ᲂу҆́трени на ~Бг҃ъ гдⷭ҇ь тропа́рь воскрⷭ҇нъ, два́жды. Сла́ва, ст҃ы́хъ: И҆
ны́нѣ, пра́здника. ~По каѳі́смахъ сѣда́льны воскрⷭ҇ны, и҆ бг҃оро́дичны и҆́хъ, и҆
чте́нїе во є҆ѵⷢ҇лїи толково́мъ, недѣ́лѧ по ржⷭ҇твѣ̀ <<622>> хрⷭ҇то́вѣ: та́же
непоро́чны, съ трѡпарѝ и҆́хъ, ѵ҆пакоѝ гла́са, и҆ чте́нїе пра́здника. ~Степє́нна,
и҆ прокі́менъ гла́са, и҆ ~Всѧ́кое дыха́нїе: ~Є҆ѵⷢ҇лїе воскрⷭ҇но, и҆ ~Воскрⷭ҇нїе
хрⷭ҇то́во: ~По н҃-мъ ѱалмѣ̀ стїхи́ра воскрⷭ҇на. ~Канѡ́нъ воскрⷭ҇нъ, со
і҆рмосо́мъ на д҃, и҆ ст҃ы́хъ на д҃, и҆ пра́здника, ѻ҆́ба канѡ́на на ѕ҃.
~Катава́сїа пра́здника, і҆рмо́съ пе́рвагѡ канѡ́на. ~По г҃ пѣ́сни конда́къ
ст҃ы́хъ, и҆ і҆́косъ, и҆ сѣда́ленъ и҆́хъ. Сла́ва, и҆ ны́нѣ, пра́здника. И҆
чте́нїе. ~По ѕ҃ пѣ́сни конда́къ пра́здника, и҆ і҆́косъ. ~На ѳ҃ пѣ́сни пое́мъ
~Честнѣ́йшꙋю: ~Свѣти́ленъ воскрⷭ҇нъ: Сла́ва, ст҃ы́хъ: И҆ ны́нѣ, пра́здника. ~На
хвали́техъ стїхи̑ры воскрⷭ҇ны д҃: и҆ пра́здника самогла́сны д҃, гла́съ д҃:
~Весели́тесѧ, првⷣнїи: съ припѣ̑вы: Сла́ва, ст҃ы́хъ, гла́съ и҃: ~Кро́вь и҆
ѻ҆́гнь: И҆ ны́нѣ, ~Пребл҃гослове́нна є҆сѝ: ~Славосло́вїе вели́кое. ~По
трист҃о́мъ, тропа́рь воскрⷭ҇нъ, Є҆ктєнїѝ, И҆ ѿпꙋ́стъ: И҆ ѡ҆глаше́нїе стꙋді́тово.
И҆ ѻ҆бы́чное и҆схожде́нїе. И҆ пое́мъ, Сла́ва, и҆ ны́нѣ, стїхи́рꙋ є҆ѵⷢ҇льскꙋю, и҆
ча́съ пе́рвый въ притво́рѣ. ~На а҃-мъ часѣ̀ тропа́рь воскрⷭ҇нъ: Сла́ва,
пра́здника: И҆ ны́нѣ, бг҃оро́диченъ часѡ́въ. ~По ~Ѻ҆́ч҃е на́шъ: Конда́къ
пра́здника. ~На г҃-мъ часѣ̀ тропа́рь воскрⷭ҇нъ: Сла́ва, ст҃ы́хъ: И҆ ны́нѣ,
бг҃оро́диченъ часѡ́въ. Конда́къ пра́здника и҆ ст҃ы́хъ, премѣнѧ́юще глаго́лемъ.

~На лїтꙋргі́и: ~Бл҃жє́нна гла́са, на д҃: и҆ пра́здника а҃-гѡ канѡ́на, пѣ́снь
ѳ҃, на д҃: и҆ ст҃ы́хъ, пѣ́снь ѕ҃, на д҃. ~По вхо́дѣ тропа́рь воскрⷭ҇нъ, и҆
пра́здника, и҆ ст҃ы́хъ: Сла́ва, конда́къ ст҃ы́хъ: И҆ ны́нѣ, пра́здника.
~Прокі́менъ пра́здника, и҆ ст҃ы́хъ: ~Ди́венъ бг҃ъ во ст҃ы́хъ свои́хъ: ~А҆пⷭ҇лъ,
къ гала́тѡмъ, зача́ло с҃. ~А҆ллилꙋ́їа, пра́здника. ~Є҆ѵⷢ҇лїе матѳе́а, зача́ло
д҃. ~Прича́стенъ: ~Хвали́те гдⷭ҇а: ~Дрꙋгі́й, пра́здника.

[зрѝ] =А҆́ще ли слꙋчи́тсѧ попра́зднство, и҆лѝ ѿда́нїе ржⷭ҇тва̀ хрⷭ҇то́ва въ
сꙋббѡ́тꙋ.=

~Въ пѧто́къ ве́чера: ~На ~Гдⷭ҇и, воззва́хъ: Сла́ва, и҆ ны́нѣ, пра́здника: =А҆=
бг҃оро́диченъ пе́рвый настоѧ́щагѡ гла́са не пое́мъ.

